༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
ImageGroup:
W29517
n/a
100EGS1017356
7223004290
LCCN:
ISBN:
Title:
འབྲུག་པ་ཀུན་ལེགས་ཀྱི་རྣམ་ཐར་
'brug pa kun legs kyi rnam thar
ཀུན་དགའ་ལེགས་པ་
Author:
kun dga' legs pa
n/a
Descriptor:
Original Publication:
n/a;n/a
Place:
Iha sa
Publisher:
bod ljongs mi dmangs dpe skrun khang
Date:
2005
Volume:
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



ན་་་
བདྲ་བདཀྱི་
་་
|
།
བོད་ལྗོངས་མི་དམངས་དཔེ་སྐྲུན་ཁང་།



འབྲུག་པ་ཀུན་ལེགས་ཀྱི་རྣམ་ཐར།
བོད་ལྗོངས་མི་དམངས་དཔེ་སྐྲུན་ཁང་།



图书在版编目(CIP)数据
日喀则文史资料选辑/日喀则地区政协文史资料编委
会编,一拉萨:西藏人民出版社,2005.4
| ISBN7-223-01794-5
.文史资料一日喀则地区一
1.日... I.日...
藏语 N. K297.52
中国版本图书馆 CIP 数据核字(2005)第012565号
竹巴衮烈传记
编著竹巴衮烈
责任编辑乌金群培
封面设计 阿旺曲扎
出版发行 西藏人民出版社(拉萨市林北路23号)
刷,西藏军区印刷厂印刷
本 850X1168 1/32
张 18
数 300千
次 2005年6月第2版
次 2005年6月第1次印刷
数 01-2,000
书 号 ISBN7-004290/G • 90
定 价 19.00 元
版权所有,翻印必究
出印开印字版印印书
刷 本张数次。



གསལ་འདེབས།
རྒྱ་ཆེའི་ཀློག་པ་པོའི་ཁྲོད་དུ་ན་རིམ་རྒན་དར་གཞོན་གསུམ་དང་
རིག་གནས་ཀྱི་གནས་ཚད་མཐོ་འབྲིང་དམའ་གསུམ་གནས་མུས་ཀྱི་་
དངོས་དོན་ལ་བསམས་པ་དང༌། ཁྱད་པར་གཞོན་སྐྱེས་ཡར་བརྩོན་
ཅན་ལ་བལྟོས་ནས་འདིར་ཞར་དུ་འབྲུག་པ་ཀུན་ལེགས་མཚམས་སྦྱོར་
རག་བསྡུས་ཞུས་པར་དགོངས་དཔྱད་ཡོད་པ་ཞུ།
འབྲུག་པ་ཀུན་ལེགས་མཚམས་སྦྱོར་རག་བསྡུས།
དེ་ཡང་འབྲུག་པ་ཀུན་ལེགས་སམ་འབྲུག་སྨྱོན་ཞེས་མཚན་གྱི་སྙན་
པ་གང་སར་ཁྱབ་པ་གང་ཉིད་ནི་ཡབ་ནང་སོ་རིན་ཆེན་བཟང་པོ་དང་
ཡུམ་དཔོན་མོ་མགོན་མོ་སྐྱིད་གཉིས་ཀྱི་སྲས་སུ་བོད་རབ་བྱུང་བརྒྱད་
པའི་ཤིང་མོ་ཕག་སྤྱི་ལོ་ ༡༩༥༥ལོར་གཙང་སྐྱིད་ཤོད་དུ་སྐུ་བལྟམས།
མཚན་ལ་ཚེ་དབང་རྒྱལ་པོར་གསོལ། གཞོན་ནུའི་དུས་ནས་སྦྱོར་ཀློག་
སོགས་ལེགས་པར་སྦྱངས། ཁོང་དགུང་གྲངས་བཅུ་གསུམ་ལ་ཕེབས་
སྐབས་ཡབ་སྐུ་གཤེགས་པ་དང་མི་རིང་བར་ཡུམ་ཡང་དགོངས་པ་་་་
རྫོགས་པས་ཁོང་དྭ་ཕྲུག་ཏུ་ལུས་ནས་ཨ་ནེའི་ཁྱོ་བོ་གསོལ་ཇ་བ་བཟང་པོ་
ཞེས་པས་རོགས་རམ་བྱས་ནས་སྡེ་པ་རིན་སྤུངས་པ་མི་དབང་ཀུན་ཏུ་
བཟང་པོའི་ཕྱག་ཕྱིར་ལོ་ངོ་དྲུག་ཙམ་བཞུགས། དེ་རྗེས་དབུས་སུ་
ཕེབས་སྐབས་རིན་སྤུངས་ཀུན་བཟང་བས་ཁོང་ལ་གནང་བའི་སྤོས་ཤེལ་
གྱི་ཕྲེང་བ་དང་རྣ་གཡུ་ལེགས་པོ་ཞིག་ཡོད་པ་དེ་སྲིང་མོ་རྒན་པར་
1



གནང༌། རྟ་ངང་པ་ལེགས་པོ་ཞིག་ཡོད་པ་དེ་གསོལ་ཇ་བ་བཟང་པོ་ལ་
བྱིན་ནས་གནས་ངེས་མེད་དུ་ཕེབས་འགོ་བཙུགས། སྐབས་དེར་་་་་
འབྲུག་ ར་ལུང་དུ་ཕ་ངག་དབང་ཆོས་རྒྱལ་ཞུ་བ་དང་ མཇལ་ཏེ་ རྒྱུད་
བརྟག་གཉིས་གསན་སྦྱོང་མཛད་ པའི་སྐབས་ རྟོགས་ལྡན་ཆེན་པོ་ལྷ་་
བཙུན་པ་ར་ལུང་དུ་ཕེབས་པ་དང་མཇལ་ནས་ཁོང་གི་དྲུང་ནས་ཟབ་
ཆོས་མང་ཙམ་ཞུས། དེ་རྗེས་གཙང་རོང་བྲག་དཀར་ཆོས་སྡིངས་སུ་
ཕེབས་ནས་དགེ་སློང་བསོད་ནམས་མཆོག་ལྡན་གྱི་དྲུང་དུ་ཕྱག་ཆེན་
དང་རོ་སྙོམས་ཀྱི་ཁྲིད་ཆ་ཚང་ཞུས་ནས་ཟླ་བ་དྲུག་ཙམ་བཞུགས། བླ་
མ་བསོད་ནམས་བཟང་པོ་ནས་གསང་སྔགས་རྙིང་མའི་ཆོས་སྐོར་དགའ་
ཞིག་ཞུས་ཏེ་ཚུར་གནས་སྙིང་དུ་བྱོན། གནས་སྙིང་ཆོས་རྗེའི་མདུན་
དུ་དགེ་ཚུལ་གྱི་སྡོམ་པ་ཞུས། མཚན་ལ་ཀུན་དགའ་ལེགས་པའི་་༌་
དཔལ་འབྱོར་བཟང་པོ་ཞེས་བསྩལ། ཞྭ་ལུ་རྗེ་མཁྱེན་རབ་ཀྱི་མདུན་
ནས་སྙེན་པར་རྫོགས། མཁན་སློབ་དེ་གཉིས་ཀྱི་སྤྱན་སྔར་འདུལ་བ་
དང་ཕར་ཕྱིན་དགྱེས་རྡོར་སོགས་མདོ་སྔགས་ཀྱི་གཞུང་མང་དུ་གསན།
དེ་རྗེས་ཀོང་ཡུལ་དུ་བྱོན་ནས་ཀརྨ་པ་སྐྱེ་ཕྲེང་བདུན་པ་ཆོས་གྲགས་རྒྱ་
མཚོའི་ཞབས་དྲུང་དུ་གསང་སྔགས་ཟབ་མོའི་སྙིང་བཅུད་ཚེ་གཅིག་་
སངས་རྒྱས་འགྲུབ་པའི་མྱུར་ལམ་ཟབ་མོ་ནང་དོན་དང་རླུང་སེམས་
དབྱེར་མེད་སྐོར་གྱི་ཁྲིད་རྒྱས་པ་གསན་ཅིང་ཉམས་ལེན་ཡང་རྟགས་
ཐོན་པར་མཛད་པ་མ་ཟད། སྟག་ལུང་པ་དང་རྟོགས་ལྡན་ལྷ་བཙུན་
པ་བསོད་ནམས་བཟང་པོ། གྲམ་པ་དཀའ་བཅུ་པ་སོགས་མཁས་གྲུབ་
མང་དུ་བསྟེན་ནས་ཐུན་མོང་དང་ཐུན་མོང་མིན་པའི་རིག་གནས་་་་་
མཐའ་དག་ལ་མཁས་པའི་མཐར་སོན། ཆོས་དང་འཇིག་བརྟེན་གུང་



ཐད་ནས་གཞན་དྲིང་མི་འཇོག་པའི་སྤོབས་པ་རྒྱུད་ལ་བསྐྱེད། མོན་
ཡུལ་དུ་མོན་སྲིབ་ལྷ་ཁང་བཏབ་སྟེ་མོན་པའི་གྲྭ་བཙུན་གསུམ་ཅུ་སྐོར་
བསྡུས་ཁོངས་ཀྱི་སྤུན་གཅེན་གཅུང་གསུམ་ཡོད་པ་ཡང་ཕྱོགས་སོ་སོར་
ཐོར་བས་སྐྱོ་བ་ཚད་མེད་འཁྲུངས། ཁྱིམ་གཞིས་འཛིན་རྒྱུའི་དགོངས་
པ་རྩ་བ་ནས་ཡལ། ཁོང་གི་རང་རྣམ་དུ། ཕ་རིན་ཆེན་བཟང་པོ་ད་
ནི་འདས་སོང་། མ་རྒན་མགོན་མོ་སྐྱིད་དེ་ཡང་འདས། ཀུན་ལེགས་
ཕ་བུ་གནམ་ས་ལུང་ཀྱོག་ལ་ཡོང་བའི་ཁོ་ཐག་དེ་ཆད་སོང་། རྒྱལ་
ཁམས་གང་ལ་འགྲོ་རུང་བར་ཆད་ལས་སྲུང་ཤིག འབྲུག་པའི་ཆོས་
སྐྱོང་ཞེས་གསུངས་ཏེ་ལྷོ་མོན་དང་། མངའ་རིས། དྭགས་ཀོང་་་་
སོགས་དང་། གཞན་ཡང་དགོན་སྡེ་དང་དབེན་པའི་རི་ཁྲོད་སོགས་
གནས་ངེས་མེད་དུ་བྱོན་ནས་བརྟུལ་ཞུགས་ཀྱི་སྤྱོད་པ་ཁོ་ན་མཛད།
སྐུ་ཆས་ཀྱང་སྐྱ་ཆས་དང་བན་ཆས། རྔོན་ཆས་དང་སྤྲང་ཆས། ཕོ་
ཆས་ དང༌ མོ་ ཆས་ སོགས་ གང༌ བྱུང་ ངེས་ པ་ མེད་ པའི་ ཚུལ་ མཛད།
སྐབས་དེར་མི་མང་ཆེ་བས་ཁོང་གྲུབ་ཐོབ་རེད་ཟེར་ནས་དད་པ་བྱེད།
རེ་འགས་སྨྱོན་པ་རེད་ཟེར་ནས་སྨད་པར་བྱེད་ཀྱང་ཁོང་ནི་གང་ལ་ཡང་
འཛེམ་པ་མེད་པའི་བྱ་བྲལ་གྱི་རྟོགས་ལྡན་ཞིག་ཡིན། ཁོང་གི་རིག་མ་
ཞིག་བཞེས་པའི་མཚན་ལ་ཚེ་དབང་འཛོམས་ཟེར་ཞིང་ཁོང་ལ་སྲས་
ཞིང་སྐྱོང་འབྲུག་གྲགས་འཁྲུངས། སྣེ་གདོང་དཔོན་གྱིས་ཁང་པ་དང་
ས་ཞིང་ཅུང་ཟད་གནང་བར་བརྟེན་སྐབས་ཤིག་དེར་བཞུགས། འོན་
ཀྱང་ཁོང་ནི་འཇིག་རྟེན་ཕལ་པ་ལྟར་སྡོད་ས་གཅིག་ཏུ་བསྡད་ནས་ལྟོ་
གོས་འཛོམས་པ་ཙམ་གྱིས་བློ་ཚིམས་པ་ཞིག་མིན་པར་ཡུལ་ཀུན་ཏུ་བྱོན་
ཏེ་ཆོས་དང་འཇིག་རྟེན་ཀུན་ལ་ཞིབ་དཔྱད་ཟབ་མོ་མཛད་མཁན་ཞིག་



ཡིན་པས་ཁོང་གང་དུ་བྱོན་པའི་ཡུལ་གྲུ་རྣམས་སུ་བླ་སྤྲུལ་དང་དགེ་
བཤེས་སྔགས་པ་སོགས་སྟོན་པ་ཤཱཀྱ་ཐུབ་པའི་རྗེས་འཇུག་ཏུ་ཁས་འཆེ་
བ་འགའ་ཞིག་གིས་དཀོར་ནག་ཟ་བ་དང་། དཔོན་གཟུགས་འཛིན་
པ། ནོར་ཕྱིར་ཆོས་འཚོང་བ། གྲུབ་མཐའ་ཕྱོགས་རིས་ཀྱི་རྩོད་པ་
བྱས་ཏེ་ཐ་ན་སེར་དམག་བསྡུས་ནས་དམག་འཁྲུག་རྒྱག་པ་སོགས་ཆོས་
མིན་གྱི་བྱ་བ་ངན་པ་མང་པོ་གཟིགས་པས་ཐུགས་ཤིན་ཏུ་སྐྱོ་ཞིང་ཞེན་པ་
གཏིང་ནས་ལོག ཁོང་གི་གསུང་མགུར་ལས། དཀའ་ཐུབ་སྡུག་
སྒུར་འཛུགས་པའི་ཆོས་པ་དཀོན། དཀོར་ནག་རབ་འབྲིང་ཐ་གསུམ་
ཟ་བ་མང་། ཆོས་པར་མིང་བཏགས་ཆོས་མིན་རྐྱང་པ་སྤྱོད། བླ་
མར་མིང་བཏགས་དཔོན་གཟུགས་རྐྱང་པ་འཛིན། སྒོམ་ཆེན་མིང་
བཏགས་ཐོ་ཅོའི་སྤྱོད་པ་བྱེད། སོགས་གསུངས་ནས་དོན་གསལ་ལ་
ཚིག་རྣོན་པོས་དགག་རྒྱག་ནན་སྨིན་མཛད། གྲྭ་ས་འགའ་ཞིག་ཏུ་
ཐུབ་ པའི་ དགོངས་ དོན་ ཚུལ་ བཞིན་ ཉམས་ ལེན་ མི་ བྱེད་ པ་ དང་།
དགྲ་ཉོན་མོངས་འདུལ་ཐབས་མི་བྱེད་པར་བཤགས་དགྱེས་པ་ཙམ་གྱིས་
འཆད་ཉན་ལ་འཛིན་པ་ལྟར་ཚིག་གི་རོལ་རྩེད་ཁོ་ནས་མི་ཚེ་སྟོང་ཟད་
མཁན་དག་ལ་ཟུར་ཟའི་ཚིག་འདི་ལྟར་གསུངས་པ་སྟེ། ཁོང་གི་རྣམ་
ཐར་ཁ་པ་ལྕགས་པར་ཤོག་གྲངས་ (༩ ༡༨)ནང༌། ཡང་གཅིག་་་་
མཚན་ཉིད་པའི་གྲྭ་སར་ཕྱིན། ཚིག་གི་རྐྱལ་གོག་འཁུར་ནས་ཡོང་།
དོན་གྱི་རྩམ་པ་འཕོས་ནས་ཡོང་། ཀུན་ལ་ཁྱད་གསོད་བྱེད་ཀྱིན་ཡོང་།
ཆོས་སྤོང་རྟ་ལ་བཞོན་ནས་ཡོང༌། ཞེས་གསུངས་ཡོད། མདོར་ན་
སྐབས་དེར་ཁོང་གང་དུ་བྱོན་པའི་ས་གནས་ཀུན་ཏུ་ཆོས་པའི་མིང་ཁྱེར་
ནས་འཇིག་རྟེན་ཁོ་ན་སྒྲུབ་པ་དང་། སྤྱི་དོན་ལ་བསྙད་ནས་སྒེར་དོན་
ག



སྒྲུབ་པ། ལས་འབྲས་མི་བརྩི་བ། ཁ་བཤད་དང་ལག་ལེན་ཕྱོགས་
འགལ་ཡིན་པ། ཕན་ཚུན་མགོ་སྐོར་དང་གཡོ་སྒྱུ་བྱེད་པ་སོགས་སྤྱོད་
ངན་སྣ་ཚོགས་ཞིག་ཁྱབ་ཡོད་པ་དེ་ལ་ཐུགས་མ་རངས་པར་ཁོང་གི་སྐུ་ཚེ་
ཧྲིལ་པོ་གནས་ཚུལ་ངན་པ་དེ་དག་ལ་དགག་རྒྱག་དང་མཚང་བརྟོལ་ཁོ་
ནས་དུས་འདའ་བར་མཛད་དོ། །
ཁོང་གི་གསུང་རྩོམ་རྣམས་ནི་རྒྱ་གཞུང་རྣམས་ལ་ལད་མོ་བྱས་
ནས་ཐོག་མར་མཆོད་བརྗོད་དང༌། དེ་ནས་བརྩམ་པ་ལ་དམ་བཅའ་
བ། གཞུང་ དངོས་ ལ་ ཡང་ལེའུ་དང༌ ས་ བཅད་ མང་ པོ་ བཀོད་ པ།
མཇུག་སྔོ་བ་དང་མཛད་བྱང་སོགས་ནང་དོན་ཆུང་ངུ་རེ་ལའང་ཚིག་
ཚོགས་མང་ཐག་ཆོད་པ་བྲིས་ནས་གླེགས་བམ་མང་པོ་ལོང་བར་བྱས་ཏེ་
མཁས་ཉམས་དང་ཆེར་རློམ་བྱས་པ་མིན་པར། དེ་ལས་ལྡོག་སྡེ་་་་
མགུར་མ་དང་། གླུ་རྟ། བྲོ་གཞས། བོན་པོའི་འདོན་རྟ། ཀ་
བཤད། འཕྲིན་ཡིག སྒྲུང་ཐུང་སོགས་བོད་རང་གི་སྔར་ཡོད་་་་
གོམས་སྲོལ་གྱི་རྣམ་པ་ལྟར་བྲིས་ཤིང་། ཚིག་ཀྱང་ཕལ་སྐད་ཐོག་ནས་
བྲིས་ཡོད་སྟབས་ཚང་མས་གོ་སླ་བ་དང་ནང་དོན་ཡང་སྐབས་དེའི་འཚོ་
བ་དངོས་དང་འབྲེལ་ཞིང་མིག་མཐོང་ལག་ཟིན་དུ་བྱུང་བའི་ཚུལ་མིན་
གྱི་བྱ་ངན་མཐའ་དག་ལ་དགག་པ་བརྒྱབ་ཡོད་པས་ཀུན་གྱིས་བསྔགས་
པར་བྱེད་ཅིང་། གསུང་མང་པོ་ཞིག་མང་ཚོགས་ཀྱི་ངག་རྒྱུན་དུ་ད་
བར་འཇགས་པ་བཅས་ཡིན། ཁོང་གི་རང་རྣམ་ཀ་པར། རང་གི་
རྣམ་ཐར་(ལོ་རྒྱུས་）རང་གིས་བྲིས་པ་འདི། ཚུར་མཐོང་སྐྱེ་བོའི་ཡ་
མཚན་མིན་ན་ཡང་། གཞན་གྱིས་བདག་གི་སྐྱོན་ཡོན་མི་རྟོགས་པས།
སྐྱོན་བཏོན་ཡོན་ཏན་བྱེད་པའི་ཚུལ་དུ་བཤད། ཅེས་གསུངས་ནས་



རང་སྐྱོན་འདོན་པའི་ཚུལ་གྱིས་སྤྱི་ཚོགས་ཐོག་གི་དྲང་བདེན་མིན་པའི་
བྱ་བ་སྣ་ཚོགས་དང་ཁྱད་པར་ཆོས་པ་རྫུན་མ་ཚོས་ཆོས་པའི་མིང་ཐོག་
ནས་ ཆོས་ མིན་ གྱི་ བྱ་ སྤྱོད་ ངན་ པ་ བྱས་ པ་ རྣམས་ ལ་ ཟུར་ ཟ་ དང་།
དགག་རྒྱག་ཁོ་ན་མཛད་ཡོད། སྐབས་དེར་དབུས་གཙང་གི་གནས་
ཚུལ་ནི་གཙང་གི་སྐུ་དྲག་སྡེ་པ་རིན་སྤུངས་པས་གཙང་དམག་ལ་བརྟེན་
ནས་བོད་རབ་བྱུང་བརྒྱད་པའི་ས་རྟ་སྤྱི་ལོ་ ༡༩༩༨ ལོར་དབུས་དབང་
འོག་ཏུ་བཅུག་ནས་རབ་བྱུང་དགུ་པའི་མེ་གླང་སྤྱི་ལོ་ ༡༥ ༡༧ལོའི་བར་
ལོ་ཉི་ཤུ་ཙམ་དབུས་གཙང་གཉིས་སུ་དབང་བསྒྱུར། ཕག་གྲུ་སྡེ་སྲིད་
ཀྱིས་དབུས་དམག་ལ་བརྟེན་ནས་གཙང་དམག་བསྐྲད་དེ་མེ་གླང་ལོ་
ནས་བཟུང་དབུས་གཙང་གི་ ས་ཆ་རིན་སྤུངས་པ་དང་ཕག་གྲུ་གཉིས་
ཀྱིས་བཅད་བཟུང་བྱས། དེའི་རིང་དབུས་གཙང་གཉིས་ཀྱི་བར་་་་
དམག་འཁྲུག་ཆེ་ཆུང་མང་པོ་བྱུང་བས་མངའ་འབངས་མི་སེར་ལ་་་་་
བརྡབ་གསིག་མང་པོ་བཏང་བ་དང་། ཁྱད་ པར་ སངས་ རྒྱས་ཆོས་
ལུགས་ཀྱི་གྲུབ་མཐའ་སོ་སོས་ཀྱང་དཔོན་པོ་རེ་ལ་རྒྱབ་བརྟེན་བཅོལ་
ནས་བོད་གངས་ལྗོངས་ཀྱི་མི་རིགས་འདི་མཐུན་སྒྲིལ་མེད་ཐོག་དུས་
ཟིང་གི་མེ་འོབས་ སུ་ ལྷུང་ སྟེ་ སྡུག་ བསྔལ་ཚད་མེད་ མྱང་དགོས་ ཐུག
གནས་ཚུལ་དེ་འདྲའི་འོག་ས་གནས་དང་གྲུབ་མཐའ་གང་གི་ཕྱོགས་སུ་
མ་ལྷུང་བར་བོད་འབངས་སྤྱིའི་ཕྱོགས་སུ་ལངས་ཏེ་སྤྱི་ཚོགས་ཀྱི་ལམ་
ལུགས་ངན་པ་མཐའ་དག་དང་འཐབ་རྩོད་བྱས་ནས་སྐུ་ཚེའི་དོན་སྙིང་
མཚོན་པར་མཛད་མཁན་གྱི་འབྲུག་པ་ཀུན་ལེགས་ལྟ་བུ་ནི་བོད་ཀྱི་ཆོས་
པའི་ནང་ཤིན་ཏུ་དཀོན་པས་ཁོང་གི་མཛད་སྤྱོད་ལ་བསྟོད་པར་འོས་
པས་མ་ཚད། ཁོང་གི་གསུང་རྩོམ་རྣམས་ལ་གོ་རིམ་ལྡན་པའི་མཁྱེན་



རྟོགས་གནང་ན་སྐབས་དེའི་དབུས་གཙང་གི་གནས་ཚུལ་གང་འདྲ་ཡིན་
པ་གསལ་པོར་རྟོག་ཐུབ། ཁོང་དགུང་གྲངས་དོན་བཞིར་ཕེབས་པ་
རབ་བྱུང་དགུ་པའི་ས་ཕོ་བྱི་བ་སྤྱི་ལོ་༡༥༣༨ ལོར་ཡིན་ཞེས་རྗེ་ཇོ་ནང་པ་
ཀུན་མཁྱེན་ཏཱ་ར་ནཱ་ཐའི་གསུང་གཞིར་བཞག་པ་མ་གཏོགས་ཁོང་གི་
རྣམ་ཐར་དུ་ནམ་འདས་པ་མི་གསལ་བས་ཐུགས་དཔྱད་མཛད་པར་
ཞུའོ། འདས་རྗེས་སྲས་ཞིང་སྐྱོང་འབྲུག་གྲགས་ཀྱིས་དད་ལྡན་བསོད་
ནམས་གསོག་པའི་ཞིང་སྐུ་གདུང་མི་ཡུལ་དུ་འཇོག་པ་གནང་བ་ཕྱིས་
ཞུགས་ ལ་ ཕུལ་ བའི་ དུས་ སུ་ དབུ་ ཐོད་ནང༌ བདུད་ རྩི་ གང་ བ་ དང་།
འཇའ་གཟུགས་པ་འདི་ཐུགས་སྲས་ཞིང་སྐྱོང་འབྲུག་གྲགས་བཞུགས་
པའི་ཕྱོགས་སུ་འཕགས་བྱུང་བ་འཕྲལ་ལ་དར་སྲབ་དཀྱིལ་དྲིལ་ཏེ་་་་
ཐུགས་ཀྱི་སྲས་དམ་པའི་སྐུ་དཔང་དུ་བཅངས་པ་གནང་ཞིང་། དེ་
ནས་ཀུན་བཟང་མཆོད་སྤྲིན་རླབས་པོ་ཆེས་ཞག་བདུན་གྱི་བར་དུ་
མཆོད་ཅིང་གསོལ་བ་བཏབ་པས་གདུང་རུས་ལ་ཐུབ་པ་དང་། སྤྱན་
རས་གཟིགས། རྟ་མགྲིན། བྱམས་པ། སྒྲོལ་མ་སོགས་དང་དབུ་
ཐོད་ ལ་ ཨ་ ཡིག་ འབུར་ དུ་ དོད་ པ་ སོགས་ རང༌ བྱོན་ མང༌ དུ་ བྱོན།
གདུང་རུས་རྣམས་ཕྱིས་སྟོད་ལུང་ལམ་འབར་དགོན་པའི་གདུང་འབུམ་
ནང་དྲངས་ནས་བཞུགས་སུ་གསོལ་བ་དུས་ད་ལྟ་ཡང་ཁ་བ་ཅན་གྱི་
ལྗོངས་སུ་འགྲོ་བའི་བསོད་ནམས་ཞིང་དུ་བཞུགས་ཡོད་པའོ། །
གཙང་སྟོད་གནས་མཆོག་ཇོ་ནང་ཨེ་ཝཾ་ངེས་དོན་ཆོས་འཁོར་གླིང་
གི་སྐྱབས་རྗེ་ཀུན་དགའ་ཡེ་ཤེས་མཐར་ཕྱིན་མཆོག་དང་ ཤར་དགའ་
ལྡན་སྤྲུལ་སྐུའི་ཞབས་རྡུལ་སྤྱི་བོར་ལེན་པའི་སྐལ་བཟང་ཅན་མྱང་སྟོད་
རྩེ་ཆེན་བཤད་སྒྲུབ་ཆོས་གླིང་ངམ་རྩེ་ཆེན་ཆོས་སྡེའི་བཙུན་གཟུགས་མུ་
ཏོ་བ་སྤོས་ཁང་སྒྲོལ་བཟང་ཕུན་ཚོགས་སམ་ཀུན་དགའི་མིང་གིས་དང་
བའི་བློས་སྦྱར་བའོ། །



པར་ཐེངས་གཉིས་པའི་གསལ་བཤད།
འབྲུག་པ་ཀུན་ལེགས་ཀྱི་རྣམ་ཐར་འདི་ཉིད་གནའ་དཔེ་ལེགས་
སྒྲིག་གི་དཔེ་སྐྲུན་བྱ་བའི་རྩ་དོན་བཞིན་མ་ཕྱི་འབྲུ་ལེན་གང་བཙན་ཞུ་བ་
ལས་ རང་དགར་བཅོས་ལྷད་མ་ཞུགས་པ་དགོས་རྒྱུ་གཙོ་བོར་བཟུང་
མོད། འོན་ཀྱང་པར་ཐེངས་དང་པོ་འགྲེམས་སྤེལ་བྱས་པ་བརྒྱུད་རྒྱ་
ཆེའི་ཀློག་པ་པོའི་ཁྲོད་ནས་ཐུགས་སྣང་མཛད་མཁན་རེ་ཙམ་གྱིས་་་་་
དགོངས་ཚུལ་ ཐད་ཀར་གསུངས་པ་ཉན་ཐོས་དང་། དེར་གོ་ཤེས་
ཐུབ་བྱུང་བར་བརྟེན་ད་རེས་པར་ཐེངས་གཉིས་པ་འདེབས་པའི་སྐབས་
བཀའ་བརྒྱུད་གྲུབ་མཐར་ཐུགས་རྒྱུས་མངའ་བ་འབྲི་གུང་དཀོན་མཆོག་
རྒྱ་མཚོ་མཆོག་གིས་གཙོས་པའི་ཐུགས་རྒྱུས་མངའ་བ་འགའ་ཙམ་ལ་
བཀའ་འདྲི་དང་ཞིབ་ཕྲའི་གལ་གནད་ཆེ་སའི་ཚིག་འབྲུ་འགའ་ཙམ་ལ་
དག་བཅོས་ཞུས་པ་ཕུད་དེ་བྱིངས་ཀྱི་ཚིག་ཕྲད་སྦྱོར་ཚུལ་དང་ཡུལ་སྐད་
སོགས་ཀྱི་བརྗོད་བདེའམ་ཡང་ན་གླུའི་རིགས་ཀྱི་རྟ་དབྱངས་ཀྱི་དགོས་
པ་གང་ཡིན་ཡང་རུང་རང་སོར་འཇོག་པ་ལས་དག་བཅོས་ཡིན་ཁུལ་གྱི་
བཅོས་ལྷད་མ་ཞུགས་པ་བྱས་པ་ཡིན་པས་དེ་དོན་མཁྱེན་སྤྱན་ཡངས་
པའི་རྒྱ་ཆེའི་ཀློག་པ་པོ་མཆོག་ནས་དགོངས་དཔྱད་ཡོང་བ་ཞུ་བཞིན་
ཡོད། །
རྩོམ་སྒྲིག་འགན་འཁུར་བས།



དཀར་ཆག
ཀ རྣལ་འབྱོར་པའི་མིང་ཅན་ཀུན་དགའ་ལེགས་པའི་རྣམ་ཐར་བྱུང་ཚུལ་
ལྷུག་པར་སྨྲས་པ་ཞིབ་མོའི་རྩིང་མོ་ཧ་ལེ་ཧོ་ལེ་སྣ་ཟིན་སྤུ་ཟིན་ནས་་་
བཀོད་པ་ཅེས་བྱ་བ་བཞུགས་སོ། .................. • • • •.......• (1)
ཁ རྣལ་འབྱོར་གྱི་དབང་ཕྱུག་ཆེན་པོ་ཀུན་དགའ་ལེགས་པའི་རྣམ་ཐར་
གསུང་འབུམ་རྒྱ་མཚོ་ལས་དད་པའི་ཀུ་ཤས་ཆུ་ཐིགས་ཙམ་བླངས་པ་
ངོ་མཚར་བདུད་རྩིའི་ཟིལ་མངར་ཞེས་བྱ་བ་བཞུགས་སོ། ......... (272)
ག རྣལ་འབྱོར་པའི་མིང་ཅན་ཀུན་དགའ་ལེགས་པའི་ཉམས་ལ་ཤར་བའི་
འཕྲལ་གྱི་ཆོས་སྤྱོད་འདྲ་དང་ཉམས་འཆར་ཅི་བྱུང་མ་བྱུང་བྲིས་པ་
སྐྱག་གཏད་གང་ཡང་མེད་པ་འགའ་ཞིག་བཞུགས་སོ། ......... (400)
རྣལ་འབྱོར་གྱི་དབང་ཕྱུག་ཀུན་དགའ་ལེགས་པའི་གསུང་འབུམ་འཐོར་
བུ་བཞུགས་སོ།
•• •བ•བབ• •བ• （522）



༄༅། །རྣལ་འབྱོར་པའི་མིང་ཅན་ཀུན་དགའ་ལེགས་པའི་
རྣམ་ཐར་བྱུང་ཚུལ་ལྷུག་པར་སྨྲས་པ་ཞིབ་མོའི་
རྩིང་མོ་ཧ་ལེ་ཧོ་ལེ་སྣ་ཟིན་སྤུ་ཟིན་ནས་
བཀོད་པ་ཅེས་བྱ་བ་བཞུགས་སོ། །



ཨེ་ཡིག་ཁྱབ་གདལ་ཆོས་སྐུའི་ཀློང་ཆེན་དུ། །བདུད་བཅོམ་ཡོན་ཏན་བརྒྱད་
ལྡན་ཀུན་གྱི་བདག ། ཀུན་ཁྱབ་ཀུན་གྱི་རྩ་ལག་གཅིག་པུ་པ། །ཞི་ཁྲོ་ཅིར་སྣང་རྡོ་
རྗེ་འཆང་ལ་འདུད། །མདའ་བསྣུན་ཆེ་སོགས་བཀའ་བཞིའི་གྲུབ་ཐོབ་རྣམས། །
རང་རིག་གཅིག་པུ་འདི་རྟོགས་ཀུན་མཚངས་རིག ། སྐལ་ལྡན་ཀུན་ལ་གཉུག་
མའི་རྒྱལ་སྲིད་གཏད། །ཏིང་འཛིན་ཆུ་བཞིའི་མགོན་པོ་དེ་ལ་འདུད། །སྤྲུལ་པས་
འགྲོ་ལ་དངོས་གྲུབ་ཀུན་སྟེར་ཞིང་། ། རྒྱལ་བ་ཀུན་གྱི་ཡོན་ཏན་མཐའ་དག་་་་་
བསྡུས། ། སྙིང་པོའི་བསྟན་པ་གངྒཱའི་ཆུ་རྒྱུན་བཞིན། ། རྒྱུན་མི་ཆད་པ་ཏི་སྤྱིའི་
ཞབས་ལ་འདུད། །ནཱ་རོ་ཏ་པ་མཆོག་གི་པཎྜི་ཏ། །སྒྲ་སྐད་གཞུང་ལུགས་རྒྱ་མཚོའི་
ཕ་མཐར་སོན། །དོན་གྱི་རྟོགས་པས་བོད་ཀྱི་མུན་པ་བསལ། །བྱང་སྒོ་བསྲུང་བ་དེ་
ཡི་ཞབས་ལ་འདུད། །ཆོས་ཀུན་སྤྲོ་དང་བསྡུ་བའི་རང་དབང་ཅན། །འགྲོ་ལ་སྤྲུལ་
པས་སེམས་རྒྱུད་འདུལ་བ་དེས། ། རྣམ་སྨིན་ལུས་ཀྱིས་བསྟན་པའི་རྒྱལ་མཚན་
བཟུང༌། ། རྒྱ་རས་ནཱ་རོའི་སྤྲུལ་པ་དེ་ལ་འདུད། །གཞན་སྡེ་ལོག་པའི་རི་དྭགས་
ཀུན་འཇོམས་ཤིང༌། ། མི་འགྱུར་སྟོང་ཉིད་ལྷུན་པོར་གནས་བཅས་ནས། ། སྐུ་ལྔ་
རལ་པའི་ཁུར་གྱིས་ཡོངས་བརྗིད་པའི། །སེང་གེའི་མཚན་ཅན་རྣམས་ལ་བདག་
འདུད་དོ། ། རིགས་གསུམ་མགོན་པོའི་རྣམ་འཕྲུལ་ཁུ་དབོན་དང་། ། རྒྱལ་བ་་་
གཉིས་པ་རྒྱལ་དབང་ཆོས་ཀྱི་རྗེ། །བཀའ་བརྒྱུད་གདུང་གསོབ་ངག་དབང་ཆོས་ཀྱི་
རྗེ། །རིན་ཆེན་བརྒྱུད་པ་རྣམས་ལ་བདག་འདུད་དོ། །ཞིང་ཁམས་ཀུན་ལ་ཐོགས་
མེད་སྤྱན་ལྡན་པའི། །རྒྱལ་བ་སྲས་བཅས་མི་ཡི་གཟུགས་སྤྲུལ་པ། །པརྱ་ཝ་ར་ལྷ་
བཙུན་ངག་དབང་གྲགས། ། རྩ་བའི་བླ་མ་རྣམས་ལ་བདག་འདུད་དོ། ། རབ་་་
འབྱམས་རྫུ་འཕྲུལ་ནམ་མཁའི་མཐའ་ཀླས་ཤིང་། །རྟེན་འབྲེལ་བཅུ་གཉིས་དག་
པའི་མཚོན་ཆ་ཅན། །བདེ་ཆེན་ཧ་ཧོར་བཞད་པའི་འཁོར་ལོ་སྡོམ། །ཡི་དམ་ལྷ་



ཚོགས་རྣམས་ལ་བདག་འདུད་དོ། །ཆུ་བུར་མིག་གི་སྤྱོད་ཡུལ་དང་བྲལ་ཞིང༌། །
འདོད་ཆགས་ཁྲག་གི་མཚོ་མོ་ངང་གིས་དག ། འཕྲིན་ལས་རྣམ་བཞིས་སྣོད་ལྡན་
རྗེས་སུ་འཛིན། ། མཁའ་འགྲོའི་དབང་ཕྱུག་རྣམས་ལ་བདག་འདུད་དོ། ། དུག་
གསུམ་རྩད་གཅོད་ཁམས་གསུམ་ཟིལ་གྱིས་གནོན། །སྲིན་པོའི་གཟུགས་ཅན་་་་
གདུག་པའི་དགྲ་བགེགས་འཇོམས། ། བསྟན་པའི་བཀའ་ཉན་འཇིགས་བྱེད་བྱ་
རོག་གདོང་། ། མ་ཧཱ་ཀཱ་ལ་ཁྱོད་ལ་བདག་འདུད་དོ། །ཞིང་བཅུའི་སྲོག་དབུགས་
ལེན་ཕྱིར་མདའ་གཞུ་འཛིན། ། གཉིས་སྣང་བག་ཆགས་གསོད་ཕྱིར་ ཤ་ཁྱི་་་༌་
འཁྲིད། །བྱམས་དང་སྙིང་རྗེ་བཟོད་པའི་ཕུབ་ཆེན་ཁྱེར། །འབྲུག་པ་ཀུན་ལེགས་
ཞབས་ལ་གསོལ་བ་འདེབས། །རང་གི་རྣམ་ཐར་རང་གིས་འབྲི་བ་འདི། །ཚུར་
མཐོང་སྐྱེས་བུས་ཡ་མཚན་ཡིན་ནའང༌། ། གཞན་གྱིས་བདག་གི་སྐྱོན་ཡོན་མི་་་༌་
རྟོགས་པས། །སྐྱོན་བཏོན་ཡོན་ཏན་སྦེད་པའི་བྱུང་ཚུལ་བཤད། །འདི་ལ་དཀོན་
མཆོག་གསུམ་གྱིས་བྱིན་རློབས་ལ། ། ཆོས་སྐྱོང་བསྲུང་མས་ཕྱི་ནང་བར་ཆད་་་་
སེལ། །ཟབ་མོ་བསྒྲགས་པ་བྱུང་ན་མཐོལ་ཞིང་བཤགས། །འཆལ་གཏམ་སྣ་་་་
ཚོགས་འདུག་ན་ཉམས་དགའ་མཛོད། །དེ་ལ་དེང་སང་ལྔ་བརྒྱ་པ་རྣམས་ཀྱི་ནང་
དུ་སྐྱེ་བ་བླངས་པའི་འབྲུག་པ་ཀུན་ལེགས་ངའི་བྱུང་ཚུལ་ཅུང་ཟད་ཅིག་བཤད་ན།
དགའ་ལ་ངུ་བྲོ་བ། སྐྱིད་ལ་གུ་ཡངས་པ། འཛོམས་ཙ་ན་ཡ་ཚ་བ། མ་་་
འཛོམས་ཙ་ན་འཚོལ་བ། སྡོད་བསམ་ཙ་ན་འགྲོ་བ། འགྲོ་བསམ་ཙ་ན་སྡོད་པ།
སུའི་ཁ་ལ་ཡང་མི་ཉན་ཅིང་། སུ་དང་ཡང་མི་མཐུན་པ། དོན་དང་མཐུན་ལ་
ཁད་ལ། མི་མཐུན་པ་མང་བ། བརྟག་པར་དཀའ་བ་དེའི་རུས་ནི་རྒྱུ། དེ་
ཡང་བོད་ན་མིའུ་རིགས་བཞི་ཡོད་པའི། རྒྱལ་རིགས་ཡིན་བསམ་པ་ནི་ཡོད།
འདུག་ནི་དང་པོ་འབྲོག་པ་ཡིན་པར་འདུག གང་ལྟར་ནའང་། རང་གིས་
བྱུང་ན་རུས་པ་དེ་ཀར་གདའ། དེ་ལ་དཔལ་ནཱ་རོ་པ་དེ་ཉིད་ཀྱིས་མཉམ་པར་



བཞག་ནས་དགོངས་པ་བཏང་བས། འགྲོ་བའི་དོན་མ་སྤྱད་ན། སངས་རྒྱས་
ཐོབ་པའི་དོན་མ་མཆིས་པས། བོད་དུ་སྐྱེ་བ་བླངས་ནས། བསྟན་པ་དང་
སེམས་ ཅན་ གྱི་དོན་བྱེད་དགོངས་ཏེ། ཡུལ་གཙང་རོང་གཉིས་ཀྱི་ ཅོད་པན།
ས་གཞི་ཤིན་ཏུ་གྲང་ཞིང༌། དབྱར་ཡིན་ན་ཉམས་དགའ་ལ། དགུན་ཡིན་ན་
ཡིད་མུག་པ། མི་རྣམས་རྡོ་རྗེ་འཆང་དང་སྐུ་མདོག་གཅིག་པ། གནོད་སྦྱིན་གྱི་
སྡེ་དཔོན་ཆེན་པོ་ཧ་བོ་གང་བ་བཟང་པོས་བསྐྱངས་པས། བཟའ་བ་དང་བཏུང་
པས་ཉོན་མོངས་པའི་འབྲོག་སྡེ་ཆེན་པོ་ཞིག་གི་ཁྲོད་ན། ཁྱད་པར་དུ་གྱུར་པའི་
འབྲོག་པ་རང་བཞིན་གྱིས་ཆོས་ལ་དཀར་བ། སྡིག་སྟོབས་ཆུང་བའི་རྒྱ་ཟུར་པོ་
ཚབ་པེ་དང༌། ཡུམ་མ་ས་དར་སྐྱིད་ཀྱི་སྲས་སུ་སྐུ་འཁྲུངས། དེ་ལ་སྲས་བདུན་
ཡོད་པའི་ཆུང་བ་ཡིན་ཏེ། ཡོན་ཏན་བསམ་གྱིས་མི་ཁྱབ་པ་རྣམ་ཐར་ན་གསལ།
བདག་རྣམས་སྐུ་མཆེད་འབྲིང་པོའི་བརྒྱུད་པར་འདུག འགྲོ་བའི་མགོན་པོ་་
གཙང་པ་རྒྱ་རས་ནི་གཙང་ སྒོམ་དུ་འདུག་པས་ བརྒྱུད་པ་མ་སྤེལ་བར་གདའ།
ངེད་རྣམས་ཀྱི་བརྒྱུད་པ་ལ། སེང་གེའི་མཚན་ཅན་དགུ། རིགས་གསུམ་མགོན་
པོའི་རྣམ་འཕྲུལ་གསུམ། ཡང་ནཱ་རོ་ཏ་པའི་སྤྲུལ་པར་གྲགས་པའི་རྒྱལ་དབང་རྗེ།
འབྲུག་པ་རང་ལ་བལྟོས་པའི་ནང་སོ་སྒར་པ་དང་འདྲ་བའི་ངག་དབང་ཆོས་རྒྱལ་
སོགས་བསྟན་པ་ལ་བྱ་བ་བྱས་པའང་མང་དུ་བྱོན་འདུག འཇིག་རྟེན་འདིར་
སྣང་ལ་ཞེན་པ་མཛད་པའང་བྱུང་འདུག དེ་རྣམས་ཀྱི་ནང་ནས། གང་་་་
འདོད་དུ་འགྲོ་བའི་སྟབས་བདེ་པོ། གང་སྐྱིད་དུ་སྡོད་པའི་གུ་ཡངས་པོ། གང་
ལ་ཡང་མ་བལྟོས་རང་དབང་ཅན་དེའི་མིང་ཚེ་དབང་རྒྱལ་པོའང་ཟེར། ཕའི་
མིང་ནང་སོ་རིན་ཆེན་བཟང་པོ། མའི་མིང་དཔོན་མོ་མགོན་མོ་སྐྱིད། དེའི་བུ་
རྒན་པ་ཆུང་ཆུང་ནས་བྱ་བྲལ་གྱི་ལད་མོ་རྐྱང་བྱེད་པའི་པྲ་ཆལ་ཅིག་ཡོད་ཅེས་གྲག་
གོ། ཆུང་དུས་ཤིན་ཏུ་སྐྱིད་པ་ཞིག་ཡོད་པ་ལ། འབྲུག་པའི་དང་པོའི་མཆོད་



གཞིས་རྣམས་རྒྱ་ཆེ་ཞིང་འཛིན་དཀའ་བར་ཡོད་པའི་ཞེན་རུས་དང་། ཨ་ཁུ་
གདུང་ཚབ་པས་དཀྲུགས་པ་ལ་བརྟེན་པས། ཕ་རྒན་དེ་སྣེལ་པ་ཕྱོགས་ཀྱིས་
བཀུམས། ང་རང་ཨ་ནེ་ཨ་རིན་མའི་བཟའ་རོགས་གོང་དཀར་ནས་ཀྱི་གསོལ་ཇ་
བ་བཟང་པོས་ཁྲིད་ནས། གཞིས་ཀ་རིན་སྤུངས་པའི་མི་དབང་ཀུན་ཏུ་བཟང་
པོའི་ཕྱག་ཕྱིར་སླེབས། ཐུགས་ལ་བཏགས། དེ་དུས་གཞིས་ཀ་བ་ལ་སྟོད་ནས་
རྩེ་ ཤར་ནུབ། སྨད་ནས་གོང་སྣེལ་ཀུན་གྱིས་རུབ་བརྒྱབ། དེའི་དོན་གྱིས་་་
བདག་གིས་ཀྱང་སྐྱིད་པོ་རང་མ་མྱོང་ནའང་། ལོ་དྲུག་ཕྱག་ཕྱིར་བསྡད། དེ་
ནས་ད་ཆོས་ཤིག་མ་ནུས་ན་གང་ལའང་སྙིང་པོ་མི་འདུག་བསམས་ནས་དབུས་
ཕྱོགས་ལ་ཡོང་དུས། ཨ་མ་ནི་ཨ་ཁུའི་ཆུང་མ་བྱས་འདུག དེ་ནས་སྡེ་པ་ཀུན་ཏུ་
བཟང་པོས་གནང་བའི་སྤོས་ཤེལ་ལྔ་བཅུ་ཕྲེང་ལེགས་པོ་ཡོད་པ་དེ་དང༌། རྣ་
གཡུ་ལེགས་པོ་ཡོད་པ་དེ་སྲིང་མོ་རྒན་པ་དེ་ལ་བྱིན། རྟ་ངང་པ་བཟང་བ་ཅིག་
ཡོད་པ་གསོལ་ཇ་བ་བཟང་པོ་ལ་བྱིན་ནས། ང་རང་རྒྱལ་ཁམས་སྐོར་བ་ལ་ཆོས་
དུས། ར་ལུང་དཔོན་རིན་པོ་ཆེའི་བཀའ་ལུང་ལ། འབྲུག་ཏུ་མི་སྡོད་ནའང་ར་
ལུང་དུ་སྡོད། ངེད་ཀྱིས་གང་དྲག་བྱེད་གསུང་བ་བྱུང་སྟེ། བསྐལ་པ་སྙིགས་
མའི་ཡུལ་གཞིས་འཛིན་པ་འདི་འཕྲལ་སྡུག་ལ་ཕུགས་དམྱལ་བར་བསྐྱུར་བ་ལས་
མེད། སྔར་ཡང་ས་ཆས་ཕ་རྒན་ཡང་གུམ་པ་དེ་ཡིན། ད་ས་ཆ་མི་འཛིན་ཞུས་
པས། མཉེས་མི་འདུག་སྟེ། བླ་མ་ལྔ་བཅུ་པ་ལས། མ་ནུས་པ་ལ་ཚིག་གིས་
སྦྱངས། གསུངས་པས་ཉེས་པ་མེད་དམ་བསམས། ད་ལྟའི་སློབ་མ་ཙོ་ཡང་
བཅད་ཞུས་རེ་མཛད་ཀྱི་འདུག་པས། དེ་བཞིན་ངས་ཀྱང་དེ་ཀ་བྱས་བཏང་།
རང་དད་པ་ནི་མ་ལོག ད་གཞན་ཞིག་ལ་འགྲོ་བསམས་ཙ་ན། ཆོས་བྱེད་ན་
ངས་རྒྱགས་སྦྱར་གྱི། སྤོས་སྐྱར་སྡོད་གསུངས་ནས་བསྡད་པས། ཉི་མ་རིང་བ་
འདྲ་བ་བྱུང༌། བརྟག་པ་གཉིས་པའི་གཞུང་བཟུང་བས། ཞོགས་ཀང་རྐྱང་པ་



རེ་ལ། ཁ་གྲས་ཀྱི་ཤོག་བུ་ལྔ་རེ་ཟིན་པ་བྱུང༌། ཟླ་བ་བརྒྱུད་བསྡད། ཀློག་
དགའ་མོས་ཤེས་པས། མདོ་རྒྱུད་བལྟ་དུས། མན་ངག་ཟབ་མོ་མཐའ་ཡས་པ་
ལག་པས་བཟུང་ཆོག་པ་འདྲ་བ་རྐྱང་འདུག ད་ལྟའི་ཆོས་པ་ཕལ་ཆེར་སངས་
རྒྱས་ཀྱི་གསུང་གཞུང་ལུགས་སུ་བཞག བླ་མའི་གསུང་ཟབ་མོར་མཛད་ཀྱི་་་
འདུག་སྟེ། སངས་རྒྱས་ཀྱིས་མ་གསུངས་པ་ཅིག་བླ་མས་གསུངས་ན་ཡ་མི་མཚན་
ཞིང་། གསུང་རྒྱུ་ཡང་མེད་དམ་བསམ་པ་ཤར། ལྷག་དད་ཆེ་དྲགས་པ་ལ་སྐྱོན་
ཡོད་ པར་ གསུངས། བླ་ མ་ དང་ སངས་ རྒྱས་ དབྱེར་ མེད་ པ་ ལ་ བལྟ་ ཤེས་ན།
དེས་མ་ཆོག་དགུར་ཆོག སངས་རྒྱས་ཀྱི་ཡོན་ཏན་ལས་ལྷག་པ་དགོས་ཀྱང་མི་
དགོས། ཐོས་པ་ཆེ་རུ་མཛོད། ངས་བློ་འཛིན་དང་རྒྱུད་བལྟ་བ་མཉམ་དུ་བྱས།
དེ་དུས་རྟོགས་ལྡན་ཆེན་པོ་ལྷ་བཙུན་པ་ར་ལུང་དུ་ཕེབས་པ་དང་མཇལ། བརྡའ་
རྩ་དང་སྙིང་པོའི་སྐོར་མང་ཞིག་ཞུས། ཆོས་ ཐམས་ཅད་སྒོམ་དགོས་པ་ཡིན།
མ་བསྒོམ་པའི་ཁ་ལྟས་རྒྱུད་དྲེད་འགྲོ་ཞིང་། གཞན་ལའང་མི་ཕན། བདེ་སྡུག་
གང་ཤར་བ་དེའི་ངོ་ལ་ལྟོས་དང༌། རང་བཞིན་མེད་པ་ཞིག་ཡིན་གསུངས། དེ་
ནས་རོང་བྲག་དཀར་ཆོས་སྡིངས་ན། དྲུང་གནས་དགེ་སློང་ཆེན་པོ་བསོད་
ནམས་མཆོག་ལྡན་པ་བཞུགས་པའི་དྲུང་དུ་ཕྱིན། ཕྱག་ཆེན་དང་། རོ་སྙོམས་
ཀྱི་ཁྲིད་ཁ་ལག་ཚང་བ་ཅིག་ཞུས། ཟླ་བ་དྲུག་ཙམ་བསྡད། གཏུམ་མོའི་ཁྲིད་
ཀྱང་ཞུས། ཤངས་ཟུར་ཁང་ཚུན་ཕྱག་ཕྱིར་ཕྱིན། ཕ་བསོད་ནམས་བཟང་པོ་
ལའང་། ཆོས་སྣ་འགའ་རེ་ཞུས། ཁོང་ཨོ་རྒྱན་བསྙེན་སྒྲུབ་ཀྱི་བདག་པོར་་་
མཛད་ཀྱི་འདུག་པས། འབེལ་མཆིད་ཅིག་ཞུས། སྐུ་གསུང་ཐུགས་རྡོ་རྗེ་་་་
གསུམ་དུ་འདུག་པ་ཇི་ལྟར་ཉམས་སུ་ལེན། ལུས་ངག་ཡིད་གསུམ་དང་སྐུ་གསུང་
ཐུགས་རྡོ་རྗེ་གསུམ་གཅིག་ཏུ་ཡོད་ལ་ཆེ་ཞུས་པས། ཅིར་སྣང་ཐམས་ཅད་ལུས།
དེ་སྣང་ལ་རང་བཞིན་མེད་པ་སྐུ། དེ་དོན་ལ་མི་འགྱུར་བ་རྡོ་རྗེ། སྒྲར་སྣང་



ཚད་ངག་དེ་བརྗོད་དུ་མེད་པ་གསུངས། དེ་རྒྱུན་ཆད་མེད་པ་རྡོ་རྗེ། སྣང་
བཞིན་དུ་མ་གྲུབ་པ་སེམས་ཅན་གྱི་ཁམས། དེ་སྤྲོས་པ་དང་བྲལ་བ་སངས་རྒྱས་
ཀྱི་ཐུགས། དོན་ལ་འཕོ་འགྱུར་མི་འདུག་པ་རྡོ་རྗེ། དེ་ཐམས་ཅད་མ་བཅོས་
པར་ལྷོད་དེ་བཞག་པས། དོན་ནང་ནས་ སྟོན་པའི་སློབ་དཔོན་ཞིག་བཀའ་་༌་
བརྒྱུད་པ་ལ་ཡོད་གསུངས། བདག་གིས་གནས་རྙིང་ཚུན་ཕྱིན། སླར་ཉིང་རོ་
སྨན་ཆུ་ཁར། བར་མ་རབ་བྱུང་ཞུས་པ་ཡིན། བསྐྱར་ནས་དགེ་ཚུལ་ཞིག་
བསྒྲུབས། སླར་ཤངས་ཀྱི་གནས་བསྐོར། གྲམ་པ་བཀའ་བཅུ་པ་ལ་སྦ་བཞིའི་
ལུང་ཞུས། སྦ་བཞི་ཕྱག་ཆེན་དང་སྦྱར་ན་ཇི་ཙུག་ཡོང་ཞུས་པས། རྩ་སྒྱུ་འཕྲུལ་
དྲ་བར་སྦ། རླུང་ཡེ་ཤེས་ཀྱི་འཁོར་ལོར་སྦ། ཐིག་ལེ་བདེ་ཆེན་གྱི་ཕོ་བྲང་དུ་སྦ།
རྣམ་ཤེས་དམིགས་མེད་ཀྱི་འཁོར་ལོར་སྦ་གསུངས། །
ཡང་བ་ལུ་མེ་ཏོག་པ་ཟེར་བའི་བླ་མ་བཅུད་ལེན་པ་ཞིག་ལའང༌། མེ་ཏོག་
གི་ལུང་ཞུས། འགྲོ་མགོན་ཀུན་ཤེ་བར་གྲགས་པའི་ཡོན་ཏན་ཆུང་ངེ་བ་ལ། བླ་
མ་མཉེས་པོ་རང་ཅིག་ངེད་རྣམས་ཀྱིདབུ་མཛད་ལ་ཡོད། དེ་ནས་དྲུང་ནས་དྲུང་
དུ་ཕྱག་ཕུལ། ངེད་བཞིས་ར་ལུང་ལ་ཡོང་། རྗེའི་ཕྱག་ཕྱིར་བྱ་ཡུལ་ལ་ཕྱིན།
ལམ་ལྷོ་བྲག་ལ་གནང་། ཆོས་རྒྱལ་ལྷུན་པོར་ཕེབས། ཡུམ་དཀར་མོ་དེ་ཆས་
དང་ཆོས་གཉིས་ཀ་ལ་ཐུགས་རུ་ངར་མོ་འདུག ངེད་རྣམས་ཆོས་ཅི་རིགས་སུ་
ཡོད་པས་མཉེས་པོ་མི་འདུག སྐུ་སྐྱེ་རིན་པོ་ཆེ་གང་ལའང་བདེ་དོག་མི་འདུག་
པས་ཐུགས་རྗེས་གཟུང་། ར་ལུང་པ་དཔོན་གཡོག་ལ་འབུལ་ནོར་བསམ་གྱིས་མི་
ཁྱབ་པ་འདུག ངེད་རྣམས་ཆས་ཧྲུལ་བས་གནང་སྦྱིན་ཙམ་མ་བྱུང༌། ཚུར་
ལམ་ཡར་ལུང་ལ་བྱས་ཕེབས་པས། སྤྱིར་དབུས་ཕྱོགས་པ་དད་པ་ཆུང་བ་དང་།
སྒོས་སྐྱ་ཕབ་པའི་སྟབས་ཀྱིས། ལྟོགས་རིར་མ་ཤི་ཙམ་ལ་སྣ་ཕུར་ཕེབས། སྔོ་
ཚོད་ཟད་མེད་བཏུངས་པས། རིན་པོ་ཆེས་ལྟོགས་ལྷ་ཆེ་བ་སོགས་བཀའ་སྐྱོན་



གནང་གི་འདུག ངའི་སེམས་ལ། ཁྱེད་རང་དྲག་པ་རྣམས་བྱ་ རྒྱུ་བྱུང་ན།
ཇ་འདེབས་རེ་ལ་སུན་དགུ་དགུ་ཙམ་གཏོང་། བུ་རམ་ལ་ཕལ་པ་ཉུང་མ་མུར་
མུར་མཛད། གྲོད་པ་ཆེ་ཆུང་དེ་མཚོན་ཡང་ཆོག་པ་འདུག་སྟེ། ཚེ་སྔོན་མའི་
དབང་ཆེ་ཆུང་ཐུག་འདུག་པས་ཐུགས་བདེན་ཞུས། དེ་ནས་འབྲུག་ཏུ་ཕེབས།
ཆོས་རྗེས་གདུང་ཚབ་པ་ལ་གནང་སྦྱིན་ཡང་མང་དུ་མཛད་དེ། ཞབས་ཏོག་ཆེར་
མ་བྱུང་། སྟག་ལུང་རིན་པོ་ཆེའི་དྲུང་དུ་ཐེགས་ནས་གསུང་ཆོས་གསན། ངས་
ཀྱང་ཁྱི་ཁུ་ཞིག་འབུལ་བ་དང་བཅས་ནས། སྟག་ལུང་ལ་དཔོན་གཡོག་བཞི་ཚུན་
གྱིས་ཕྱིན། སྟག་ལུང་པ་ལའང་ཆོས་འབྲེལ་ཞིག་ཞུས། བླ་མ་དེ་ཆོས་དད་རྫས་
གཉིས་ཀ་ཡོད་པ་ཅིག་འདུག ཚུར་ལམ་སྒོ་མོ་རུ་ཡོང་། དྭགས་པོ་ཤེས་དབང་
བའི་དབོན་པོ་དེ་སྒོ་མོའི་བླ་མར་འདུག་པས། ཞི་བྱེད་ཀྱི་ཆོས་འབྲེལ་ཅིག་ཞུས།
དེ་ནས་ལྟོ་མོད་པར་འདུག་པས། མོན་སྟག་ཚང་ལ་དཀར་སྟོན་གྱི་དབོན་པོ་དང༌
བསྡོངས་ནས་ཕྱིན། ལྟོ་མོད། དགེ་སྦྱོར་མ་འཕེལ། བླ་མ་ཀ་ཐོག་པའི་བུ་
ཆེན་ཞིག་འདུག་པར། འདོད་ཡོན་འདི་དང་དགེ་སྦྱོར་མ་མཐུན་ཇི་ལྟར་དྲག་
ཞུས་པས། དེ་ལ་ཐུགས་སྤྱོད་པ་རྩིང་ངེ་བ། མི་མི་དད་པར་ཁ་ཡར་མཛད་ན་
གདུལ་བྱ་ཆུང་ཞིང་། ཐུགས་དམ་འཕེལ་བར་འོང་གསུངས། ཁྱེད་བཀའ་
བརྒྱུད་པ་ཀུན་ཐབས་རྡུགས། འདོད་ཡོན་ལ་སྐྱོན་དུ་ལྟ་བ། ངེད་རྙིང་མ་བ་
རྣམས་ནི་ཁམས་གསུམ་སྐུ་གསུམ་གྱི་ཞིང༌། འདོད་ཡོན་སྤྱད་པས་གྲོལ་བར་
གསུངས། དགེ་མི་དགེ་ཐམས་ཅད་རྟོག་པ། རྟོག་པ་ཀུན་ཏུ་བཟང་པོ། དེ་
ལ་ སྤོང་སྒྲུབ་ཅི་དགོས་གསུངས། དོན་བཟང་པོ་འདུག་ སྟེ་ སྒྲུབ་པར་དཀའ།
དེ་ནས་མི་ཅི་མ་མགུ་བྱས་ཏེ། དད་པ་མ་ལོན་པའི་ཁར་ཆེར་སོང་། དེ་ནས་བློ་
ལད། ཆང་བཏུངས། མདའ་རྩེད་བྱས། ཡང་མ་ཎི་བསྐུལ། སྦྲང་ཚང་མི་
འདོན་པ། ཤིག་མི་གསོད་པ་ སོགས་ དགེ་ བར་འགྱུར་ བའང་འགའ་རེ་བྱས།



དེ་ནས་ཡང་ར་ལུང་ཕྱོགས་ལ་ཡོང༌། དབོན་རིན་པོ་ཆེས་རྒྱལ་དབང་རིན་པོ་
ཆེའི་སྐུ་གདུང་ཞུགས་ལ་ཕུལ། ཐུགས་ལྗགས་དང་སྤྱན་རས་གཟིགས་བཞུགས་
པའི་གསེར་དངུལ་ལས་གྲུབ་པ་ལ་རིན་པོ་ཆེའི་ཕྲ་དུ་མས་སྤྲས་པའི་འབུམ་པ་མི་
ཆུང་ བ་ ཞིག་ བཞེངས་ པ་ གནང་། དེའི་ རབ་ གནས་ སོགས་ ཀྱི་ ཕྱག་ཕྱི་བྱས།
དོན་གསལ་གྱི་ཡིག་ཆ་ཞག་གསུམ་ཙམ་ལ་ཟིན་བྱུང་བས། ཁྱེད་སྤྲང་པོ་འདི་འདྲ་
མ་བྱེད། སྤོས་སྐྱར་སྡོད་གསུངས། བསྡད་པས་དགེ་སྦྱོར་གྱི་གེགས་སུ་འདུག་
པས། ནང་སོ་ལྷ་དབང་བའི་སྲས་ཅིག་ཡོད་པས་ཕྲག་དོག་བྱས། ངའི་རྒྱུགས་
ལ་སྒོ་ལྕགས་མཛད། མི་དྲག་ཞུས་པས་མ་གསན། དེ་ནས་ཁོང་གི་མཛོད་ཁ་ཕྱེ།
མར་ལྟང་བཞི་ཙམ་ཞུན་མར་ལ་ཕུལ། སྣམ་བུ་འགའ་རེ་འདུག་པ་ལ་གཟན་བེར་
བཅོས། མོན་ཕྱོགས་ལ་འགྲིམས་ཕྱིན། རྟིང་སོར་གཏོད་མཇལ་དགོས་་་་་་
གསུངས་པ། དབོན་རིན་པོ་ཆེ་དང་ཁོང་འཁོན་འདུག་པ་དང༌། ང་རང་གི་
ཕའི་རྣ་གཡུ་སྐད་ཅན་ཞིག་ཁོང་ལ་ཡོད་པའི་རྩིས་སྡུར་དགོས་བྱས་པས། དེ་ནས་
ཅང་མི་གསུང་།
དེ་ནས་ཀོང་ཕྱོགས་ལ་ཕྱིན། ཐམས་ཅད་མཁྱེན་པ་ཀརྨ་པ་དང་མཇལ།
ཟབ་མོ་ནང་དོན་དང་། རླུང་སེམས་དབྱེར་མེད་ཀྱི་ཁྲིད་ཞུས། ཆོས་དང་་
གནང་སྦྱིན་གཉིས་ཀ་བཟང་པོ་གནང་། དེར་ཆོས་ཀྱི་འབེལ་མཆིད་བྱུང་བ་ལ།
བཀའ་ལས་དོན་དམ་སེམས་བསྐྱེད་ཆོ་ག་ལས་སྐྱེ་འམ་མི་སྐྱེ་གསུངས་པ་ལ། སྤོ་
བོ་དཀའ་བཅུ་བ་ན་རེ། ས་སྐྱ་བའི་ལུགས་ལ། དོན་དམ་སེམས་བསྐྱེད་ཆོ་ག་
ལས་མི་སྐྱེ། ངེད་རང་དཔོན་སློབ་གང་བྱས་ཀྱང་ཆོག་ཟེར། དེ་ལ་ངས་འདི་
སྐད་ཞུས། དོན་དམ་སེམས་བསྐྱེད་ཆོ་ག་ལས་སྐྱེ། དེ་ཡང་ཆོ་གའི་སྙིང་པོ་ལ་
བརྟེན་ནས་སྐྱེ། ཆོ་ག་གཞན་ལས་ཅུང་ཁག་ཀྱང་ཁག འདིའི་ཆོ་ག་བླ་མའི་
བྱིན་རླབས་ ལ་ བརྟེན་ ནས་ སྐྱེ་དགོས། བྱིན་རླབས་ ཆོ་ ག་ མིན་ གསུངས་ ན།



ཡང་དག་པའི་ཆོ་ག་མེད་པར་འགྲོ། ཡང་དག་པའི་ཆོ་ག་བྱིན་རླབས་མིན་ཟེར་
ན་གཞན་ཆོ་ག་ག་ན་ཡོད། དགྱེས་རྡོར་ལས། གཞན་གྱིས་བརྗོད་མིན་ལྷན་
ཅིག་སྐྱེས། །གང་དུ་ཡང་ནི་མི་རྙེད་དེ། །བླ་མའི་དུས་ཐབས་བསྟེན་པ་དང༌། །
བདག་གི་བསོད་ནམས་ལས་ཤེས་བྱ། །གསུངས་པས། གསང་དང་རབ་གསང་
གསང་ཆེན་བླ་མེད་ཀྱི་ཟེར་བ་མཆོད་པ་ལའང་ཡོད། ཆོ་ག་ཟེར་ནས་དྲིལ་བུ་
སིལ་སིལ་ཌ་མ་རུ་ཁྲོལ་ཁྲོལ། རྔ་རྡུང་སྡིང་དེ་ལ་ཆོ་ག་ཟེར། དོན་ཟབ་མོ་སྒོམ་
པ་དེ་ཆོ་གར་མི་བརྩི་བ་ཇི་ལྟར་ཡིན། དོན་གང་ཡིན་པ་དེ་ལེན་པའི་ཐབས་ལ་ཆོ་
ག་ཟེར་བ་ཡིན། འདུལ་བ་ལ་ཡང་ལས་ཆོ་ག་ཡོད། དེ་ནས་ལབ་མང་ན་ཆོ་ག་
གཞི་མ་གྲུབ་པ་ཅིག་ཡོང་ཞུས་པས། སང་ནས་ཆོས་མཐོང་དྲག་ཏུ་སོང་བྱུང༌།
དོན་དམ་སེམས་བསྐྱེད་ཐོབ་པའི་ཆོ་ག་དང༌། ལྟོ་ཆོག་མ་ནོར་བ་ཅིག་དགོས།
ལྟོ་ཆོག་ཡིན་ན། རྒྱུ་མཚན་མེད་པའི་འཕྲལ་ལེགས་ལེགས་མོ་ཚོ་ཅིག་བསྒྲིགས་
ནས་ཡོན་བདག་ལ་འཁང་གྱིན་ཟ་བ་ཡིན་ཞུས་པས་མཉེས་པོ་མཛད་ཀྱི་འདུག
དེ་ནས་དྲུང་ནས་ཆོས་བཟང་པ་དང་མཇལ། བསྙེན་སྒྲུབ་ཕྲེང་སྐོར་ཚང་མ་ཞུས།
ངེས་པར་འཚང་རྒྱ་བ་དང༌། ངེས་པར་འཁོར་བར་འཁྱམ་པའི་རྒྱུ་མཚན་རྒོད་
ཚང་རྗེས་དུས་ཕྱིས་ལས་མ་དགོངས་ཟེར་བ་འདུག དྲུང་གནས་ཇི་ལྟར་བཞེད་
ཞུས་པས། སེམས་སྐྱེ་མེད་དུ་འདུག་པས་ སངས་རྒྱ་ཞིང་། འགག་མེད་དུ་
འདུག་པས་འཁོར་བར་འཁྱམས་པ་དེར་གདའ་གསུངས། དེ་ནས་ཡང་ཀོང་པོ་
སངས་རྒྱས་དཔལ་བ་དང་མཇལ། ལྕེར་སྒོམ་པའི་མེ་ལོང་སྐོར་ཞུས། རྗེ་དེའི་
ཞལ་ནས། ད་ལྟའི་རྟོགས་ལྡན་ཁྱེད་ཚོ་མིང་གནས་བསྐོར་དུ་བཏགས། རྩོམ་
སློང་རྐྱང་བྱེད། སྟོན་གྱི་བསོད་སྙོམས་དེ། དགུན་སྟོད་ཚེས་བཅུ་དང་བླ་མའི་
དུས་མཆོད་ལ་སྙད་པའི་ཟ་འཐུང་ལ་ཟད། གུང་ཐང་མེ་ཏོག་མཆོད་པ་ནས།
ཉོ་ཆང་དང་ཧམ་པ་ལ་ཟོང་བྱས། གྲོག་མ་ལས་འཁྱུག་པ་འདི་འདྲ་མ་བྱེད་པར།



རི་ཁྲོད་དུ་སེམས་ལ་བྱ་ར་གྱིས་གསུངས། དེ་ནས་ཙཱ་རིའི་གནས་བསྐོར་ཞིག་བྱེད་
བསམ་ ཙ་ ན། རྒྱགས་ ཆུ་ ཡང་ མ་ བྱུང་། བསམ་ མནོ་ ཞིག་ བཏང་ བས།
གནས་ཆེན་བསྒྲོད་པ་ལའང་དགེ་སྦྱོར་དགའ་མོ་དགོས་པར་བཤད། དགེ་སྦྱོར་
མེད་པའི་རི་དང་མཚོ་བསྐོར་བས། སྡིག་པ་འདག་པར་བཤད་པ་འདི། མུ་
སྟེགས་ཀྱི་གྲུབ་མཐའ་དང་དོན་གཅིག་ལ་ཁད་ཀྱང་འདུག ས་ར་ཧས། ཡུལ་
རྣམས་བསྒྲོད་ཅིང་གདུང་བས་ཉེན་བྱས་ཀྱང་། །ལྷན་ཅིག་སྐྱེས་པ་མི་རྙེད་སྡིག་
པས་འཛིན། ། གསུངས་པས་དེ་ལས་མ་ཎི་འདྲེན་གྱིན་ས་གཅིག་ཏུ་བསྡད་རུང་
ཚོགས་ཆེ་བ་འདྲ་བསམ་པ་ཤར། དེ་ནས་ཅིག་ཆར་དང་གནས་ནང་བསྐོར།
བྱ་ཡུལ་དུ་སྐུ་སྐྱེ་རིན་པོ་ཆེ་མཇལ། དེ་ནས་དབུས་ཕྱོགས་ལ་ཡོང་། རྗེ་བྲག་སྒོ་
བ་སྡེ་པ་དཔོན་ཆེན་གྱིས་གདན་དྲངས་པ་དང་མཇལ། བསྙེན་སྒྲུབ་སྡེ་པ་རང་
དང་ལྷན་དུ་ཞུས། ལོ་གཅིག་བྱས་པས་སྨིན་པོའི་ལུགས་སུ་བྱས། ཡང་མོན་
ཕྱོགས་ལ་ཕྱིན། ནོར་རྫས་ལ་གསོག་འཇོག་ཆེར་མ་བྱས། མ་ཎི་བསྐུལ་བ་དང་།
སྡིག་སྤྱོད་སྤོང་བ་མ་གཏོགས། སྤྱོད་པ་ཆོས་མིན་པ་ཐམས་ཅད་སྤྱད། དེ་ནས་
དབུས་ཕྱོགས་ལ་ཡོང་། ནང་སོ་དོན་ཡོད་རྡོ་རྗེ་རྒྱལ་པོ་དཔལ་བཟང་པོ་དང་
མཇལ། ཆོས་སྐད་འདྲ་གྱིས་དང་གསུངས། ལས་ལས་མ་གྲོལ་ན་སྟོང་ཉིད་
ཀྱིས་ཕན་མི་ཐོགས་པ་འདྲ་ཞུས་པས། སྡེ་པ་མ་མཉེས། འདི་སྡུག་ཏུ་སོང་
འདུག་གསུངས། དེ་ནས་དགོངས་པ་ལོན་བྱུང་། ཁོང་རྟོགས་ལྡན་ཚོ་དང་།
རྙིང༌ མ་ བ་ ཟེར་ བ་ བཞིན། རྒྱུ་འབྲས་ སྟོང་ ཉིད་ སྤྲོས་ པ་ དང༌ བྲལ་ བ་ འདི༎
སངས་རྒྱས་ཀྱིས་བཟང་དུ་མ་བཏང་། སེམས་ཅན་གྱིས་ངན་པར་བསྒྱུར་དུ་མེད།
དེ་ ལྟར་ གྱི་ ཤེས་ པ་འདི་དམྱལ་ བའི་དམག་བྱེ་བ་དུང་ཕྱུར་ གྱིས་ ཅི་བྱར་ཡོད།
དེའི་རྒྱུ་མཚན་མི་ལའི་ཞལ་ནས་ཀྱང་། སེམས་འགྱུ་བ་དངོས་མེད་སྟོང་པ་་་
འདི། །འདྲེ་ཁྱོད་པས་ངས་ཀྱང་མ་མཐོང་ངོ༌། །གསུངས་པ་དེ་ཞུས་པས་སྡེ་པ་



མཉེས་པར་འདུག རྙིང་མ་བའི་སེམས་ཅན་ ཐམས་ ཅད་ཀུན་ཏུ་བཟང་པོའི་
སྤྲུལ་པ་ཡིན། ཡེ་ནས་ཡོད་མ་མྱོང༌། གདོད་ནས་དག་གསུངས་པ་རྣམས་ལ་
དགོངས་པ་བདེ་བ་འདུག་པས། དེ་ཚོའི་ཕུགས་ཀྱི་དགོངས་པ་ཇི་ལྟར་ཡིན་ནི་
མཁས་པ་དང་གྲུབ་པས་དཔྱོད་ཅིག ངས་ཀྱང་དེ་ལས་ལྷག་པའི་ཧང་ལྡིར་ཞུས་
པས་དགྱེས་འདུག ཡང་མོན་རྡོའི་མཆོད་རྟེན་དུ་ཟླ་ཤས་བསྡད། རྒྱལ་དབང་
རྗེའི་བཀའ་འབུམ་ཞིག་འདུག་པ་བལྟས་པས། དེ་ན་འཁྲུལ་ཞིག་ནམ་མཁའི་
རྣལ་འབྱོར་གྱི་ཞལ་སྔ་ནས། ཁྱོད་བརྒྱུད་པ་འདིའི་གདུང་མི་གཅོད་ཙམ་ཞིག་
བྱེད་ན། སེམས་ཆོས་བརྒྱུད་ཀྱི་ཁོལ་བོ་མ་བྱེད། མཆོད་པའི་གཙོ་བོ་བླ་མ་
མཆོད་པ་ལ་གྱིས། སྒྲུབ་པའི་གཙོ་བོ་བླ་མ་བསྒྲུབ་པ་ལ་གྱིས། ཉམས་ལེན་གྱི་
གཙོ་བོ་གསོལ་བ་འདེབས་པ་ལ་བྱས་ན། སྣང་བ་ཐམས་ཅད་མོས་གུས་ཕྱག་རྒྱུ་
ཆེན་པོའི་རྩལ་དུ་འཆར་གསུང་བ་འདུག་པས། ངས་བསམ་མནོ་ཅིག་བཏང་
བས། བླ་མ་མཚན་ལྡན་ཅིག་ནི་དགོས་ཐག་ཆོད་འདུག མཚན་ལྡན་མ་བྱུང་
ན། སོར་འཕྲེང་ཅན་སློབ་དཔོན་གྱིས་བསླུས་པ་དང་འདྲ། ངས་བསམ་པས།
ཁྱོད་བརྒྱུད་པ་འདི་ཟེར་བའི་བརྒྱུད་པ་དེ། ད་ལྟའི་མི་རབས་འདྲེན་པ་ལ་ཟེར་
བ་མིན། བཀའ་བརྒྱུད་ཀྱི་བླ་མ་དམ་པའི་བརྒྱུད་པ་མི་གཅོད་ན་ཟེར་བ་ཡིན།
སེམས་ཆོས་བརྒྱད་ཀྱི་ཁོལ་པོས། རང་གཞན་གཉིས་ ཀ་ཕུང་འགྲོ། བླ་མ་
མཆོད་པ་ན། སེམས་ཅན་གསོད་ཟེར་བ་མི་འདུག བླ་མ་སྒྲུབ་ན། མཚན་
ལྡན་གྱི་བཀའ་བཞིན་གྱིས། བླ་མ་མཚན་དང་མི་ལྡན་ན། བཀའ་སྒྲུབ་མི་
དགོས། བེ་ སྦྲེལ་ གཡང་ལ་ བསྐྱུར། ཉམས་ལེན་ གསོལ་བ་འདེབས་པ་ནི།
ཁའི་སྐད་ལོག་ཐོན་ཟེར་བ་མིན། བླ་མ་སྙིང་གི་དཀྱིལ་དུ་ཞོག དེ་ཡང་ཐུགས་
ག་འདྲས་འདུག་བལྟ་དགོས། ཡང་རང་གི་སེམས་དང་བསྲེས་ཟེར་བར་འདུག
ངས་བལྟས་པས། རང་སེམས་དག་ན། བླ་མ་ཁོང་རང་དམྱལ་བ་པ་ཡིན་



ནའང༌། རང་ལ་ཕན་ནམ་བསམ། རང་སེམས་མ་དག་ན་ཁོང་སངས་རྒྱས་
ཡིན་རུང༌། བསོད་ནམས་མི་མཐུན། དགེ་སློང་ལེགས་པའི་སྐར་མས་བཅོམ་
ལྡན་འདས་མཐོང་བ་དང་འདྲ། རང་གིས་མ་བྱུང་ན། སུས་ཀྱང་ཕོ་སྐྱེས་
བརྒྱབ་པ་མི་འདུག དེས་ན་ཉམས་ལེན་རང་གིས་མ་བྱས་ན། སུ་བཟང་རུང་
ཕན་མི་ཐོགས། མོན་པའི་གླུ་ལས། མི་སེམས་གཞུ་མོ་འགུགས་པ་ལ། །རང༌
སེམས་གཞུ་རྒྱུད་སྒྲིམ་དགོས་སོ། །དལ་འབྱོར་མི་ལུས་ལེན་པ་ལ། །རང་སེམས་
ཚུལ་ཁྲིམས་བསྲུང་དགོས་སོ། །ནོར་རྫས་བསམ་ཚད་འགྲུབ་པ་ལ། །ཚེ་སྔོན་སྦྱིན་
པ་གཏོང་དགོས་སོ། །ད་ལྟ་ཀུན་གྱིས་བཀུར་བ་ལ། ། སྔོན་མ་བཟོད་པ་བསྒོམ་
དགོས་སོ། །གཞན་ཡང་ཐམས་ཅད་དེ་དང་འདྲ། ། ཁྱད་པར་ཆོས་ཉིད་རྟོགས་
འདོད་ན། །རང་སེམས་མཉམ་པར་འཇོག་དགོས་སོ། །ཟེར་བ་བཞིན་རང་གིས་
བྱུང་ན། སངས་རྒྱས་རང་ལ་འདུག་པ། རང་གིས་མ་བྱུང་ན། སུ་ལ་རེ་རུང་
རྡུགས་གསུངས་པ་དེ་ཐུགས་བདེན། མོས་གུས་ཕྱག་རྒྱ་ཆེན་པོའི་རྩལ་དུ་འཆར་
གསུངས་པ་དེ། དཔོན་པོ་ལ་ཞབས་ཏོག་སྒྲུབ་པ་དེ་ཁ་དྲག་དང་། ས་ཆ་ཡོང་
བསམ། ཚེ་ བློས་ བཏང༌ དམག་ བསྒྲུབས། ལྟོ་ བློས་ བཏང༌ ཁྲལ་ གཞལ།
ཐམས་ཅད་རང་ཕམ་གྱི་དོགས་པའི་སྡུག་དོགས་སུ་འདུག་པས། རང་སྡུག་གི་
དོགས་པའི་ཁག་དཔོན་ལ་མ་འགེལ། མོས་གུས་བྱས་པས་རང་སེམས་ཕྱག་རྒྱ་
ཆེན་པོའི་དོན་རྟོགས་སུ་རེ་བ་ཡིན། བླ་མ་ལ་གསོལ་བ་བཏབ་པས། སེམས་
འཁོར་བར་མི་འཁྱམ་ཞིང་། འགྲོ་བ་རིགས་དྲུག་ལ་ཕན་ཐོགས་ན། བླ་མ་
བསྟེན་རིན་ཆོག སྙིང་ནས་སེམས་ཅན་ལ་མི་སེམས་པའི་བླ་མས་ཀྱང་ཅི་བཏུབ།
སྙིང་ནས་བླ་མ་ལ་མི་བསམ་པའི་སློབ་མའང་ཅི་བཏུབ། ང་རྣལ་འབྱོར་ཀུན་
ལེགས་ཆོས་མི་འཆད་པ་འདི། མི་འཆད་པ་མིན། མི་ཤེས་པ་མིན། ཉན་
མཁན་མ་བྱུང་བ་ཡང་མིན། ད་ལྟའི་ཆོས་འཆད་པ་འདི་ཀུན། ཆོས་ནོར་ཕྱིར་



འཚོང་། ཕན་སེམས་མེད་པའི་ལྟོ་གོས་ཀྱི་ཕྱིར་ཆོས་ཤོད་པ་ལ། ཤཱཀྱ་ཐུབ་པས་
བཀའ་ཆད་ཚེ་ཕྱི་མ་ལ་བཀའ་དྲིན་སྐྱོང་བ་ཞུ་ལགས། བླ་མ་མཚན་ལྡན་གང་
གསུངས་མ་བསྒྲུབས་ན། སེམས་མི་རྟོགས། སེམས་མ་རྟོགས་ན། རང་དོན་
གཞན་དོན་གཉིས་ཀ་སྟོར། དེས་ན་སྣང་བ་དཔེར་ཤར་ན་ཐམས་ཅད་ཕྱག་ཆེན་
ཡིན་པར་འདུག རང་གི་སེམས་ལྷ་དང་བླ་མར་མ་ཤར་ན། ཕྱི་རོལ་གྱི་བླ་མ་
ཁོང་རང་ལའང་མཛད་དགོས་མང་པོ་འདུག་པས། ངེད་རང་གཅིག་པོ་ལ་ཕན་
པ་དཀའ་མོ་འདུག་ན་རེ་གོ་ཆེན་པོ་རང་མ་མཛད། འབྲུག་པ་ཀུན་ལེགས་རང་
ལ་འཁང༌། མི་ལ་འཁང་། མི་ལ་རེ་ན་མི་བསླུ་བ་རེ་རེ་ཙམ་ཨེ་སྲིད། གཞན་
བསླུ་བ་རང་མང་། དེ་ཙམ་གྱིས་གོ་ལས་ཆེ། ད་རུང་མ་གོ་ན་ཁ་རོག་སྡོད།
སི་ལུང་དགོན་པར་ཞང་གིས་དམ་ལ་བཏགས་པའི་ལྷ་མོ་ཞིག་འདུག་པ། ང་ལ་
ཆགས་འདུག འཕྲིན་ལས་རེ་ཙམ་འགྲུབ་པར་འདུག་སྟེ། འཇིག་རྟེན་པའི་ལྷ་
འདྲེ་བསྟེན་པ་འདི། ཁེ་ཉེན་གང་ཆེ་མི་ཤེས། དེ་ནས་གཉན་པ་དཀར་ལེབ་
ཕུག་པར་བསྡད། ཇོ་མོ་མཁའ་རིས་མཐུན་རྐྱེན་སྒྲུབ་པའི་རྨི་ལྟས་དགའ་མོ་བྱུང་།
དེའི་བླ་མ་དེས་ང་ལ་མགུར་མ་ཅིག་གྱིས་དང་གསུངས། གོང་མ་རྟོགས་པ་ཤར་
བའི་ལད་མོ་བྱས་ཀྱང་མི་འཕེར་བ་འདྲ་བྱས་པས། ལད་མོ་བྱེད་ན་ཡ་རབས་ཀྱི་
ལད་ མོ་ མཛད་ པ་ ལེགས་ པས་ མཛོད་ གསུངས་ པ་ ལ། འདི་ སྐད་ བྱས་ སོ།
བཀའ་བརྒྱུད་གངས་རིའི་ཕྲེང་བ་མཐོན་པོའི་སྤོར། །སྐལ་ལྡན་གྲུབ་མཆོག་ཆར་
སྤྲིན་དུ་མའི་དབུས། །བཀའ་བབས་གདམས་པའི་འབྲུག་སྒྲ་ཆེར་སྒྲོག་པའི། །
བཀའ་བརྒྱུད་དཔའ་རྒན་ཀུན་ལེགས་འདི་སྐད་ལོ། །བདེ་གཤེགས་གསུང་རབ་
དོན་དང་མི་མཐུན་ན། །གདམས་ཆུང་སྡུག་བཙིར་ཆེ་བས་ཅི་ཡོང་བ། །ཡང་དག་
དགེ་བའི་བཤེས་ཀྱིས་མ་ཟིན་ན། །རང་བཟོ་ཤེས་རབ་ཆེ་བས་གང་ཡོང་བ། །འགྲོ་
ཀུན་བུ་བཞིན་བརྩེ་བར་མི་བལྟ་ན། །སྨོན་འཇུག་ཆོ་ག་མཁས་པས་ཅི་བྱེད་པ། །
14



སྡོམ་གསུམ་གནད་ཚང་གཅིག་པར་མ་ཤེས་ན། །གཅིག་བསྲུང་གཅིག་ཤོར་འདི་
ཀས་ཅི་བཏུབ་པ། །སངས་རྒྱས་རང་ལ་ཡོད་པ་མ་ཤེས་ན། །གྱད་ཀྱི་ནོར་འཚོལ་
འདི་འདྲས་གང་བྱེད་པ། ། སོས་དལ་རྒྱུན་གྱི་སྒོམ་ལུགས་མ་ཤེས་ན། །རྣམ་རྟོག་
བཀག་སྒོམ་འདི་འདྲས་གང་ཡོང་བ། །སྤྱོད་པ་དུས་ཚོད་བཞི་དང་མ་འབྲེལ་ན། །
སྨྱོན་སྤྱོད་ཧུར་ལངས་འདི་ཚོ་སུ་ཡིན་པ། ། ལྟ་བ་ངོས་བཟུང་མེད་པར་མ་ཤེས་
ན། །ཕྱོགས་ལྷུང་དམིགས་གཏད་མཁན་འདིས་གང་བྱེད་པ། །ལྡན་གྲོལ་མི་ལྡན་
ཟས་ལ་སྲེད་པ་འདི། །ཕྱི་མར་བུ་ལོན་བསགས་ནས་སུས་འཇལ་བ། །བདེ་དྲོད་
མེད་པར་རས་རྐྱང་གྱོན་པ་འདི། །གྲང་དམྱལ་ད་ལྟ་སྦྱངས་ནས་ཅི་འདྲ་་་་
འབྱུང༌། ། མན་ངག་མེད་པར་བརྩོན་འགྲུས་བརྩོམ་པ་འདི། ། གྲོག་མ་བྱེ་རིར་་
འཛེགས་པས་ཅི་འགྲུབ་པ། ། ཐོས་པ་བསགས་ནས་གནས་ལུགས་མི་སྒོམ་པ། །
ནོར་རྫས་ཡོད་ནས་ལྟོགས་གྲིར་སྡོད་པ་འདྲ། །དགེ་བཤེས་མཁས་པ་འཆད་རྩོད་
མི་བྱེད་པ། ། དུག་སྦྲུལ་མགོ་ལ་ནོར་བུ་ཡོད་པས་ཅི། །བླུན་པོ་མི་ཤེས་བཞིན་དུ་
ཤོད་པ་འདི། །རང་སྐྱོན་རང་གིས་སྒྲོག་པ་ཁོ་ནར་འདུག ། ཆོས་ཀུན་གཅིག་ཏུ་
སྒྲིལ་ལ་ཉམས་ལེན་མཛོད། །ཅེས་ཀྱང་སྨྲས་སོ། །
ཡང་མོན་ལ་ཕྱིན། རྫོགས་ཆེན་པའི་བླ་མ་ཝ་ལུང་པ་ཟེར་བ་ཅིག་ན་རེ།
ཁྱེད་ཕྱག་ཆེན་པས་ངེད་རྫོགས་ཆེན་པའི་ཆོས་ཀྱི་ཕྱོགས་ཙམ་ཡང་མ་གོ་ཟེར།
ངས་ཁྱེད་ཀྱི་གསུང་ལུགས་དེས་མ་དགོངས་པ་ཞིག་དེ་ཀར་བྱུང༌། ཕྱག་ཆེན།
དབུ་མ། ཞི་བྱེད་སོགས་རེ་རེ་ནས་ཟུར་དུ་བཞག་པས། དེ་ནས་གང་རྫོགས།
ངེད་རང་རྣམས་ལ་གྲགས་པའི་རྫོགས་ཆེན། སེམས་ཀློང་མན་ངག་གི་སྡེ་དང་
གསུམ་དུ་འདུས། སེམས་སྡེའི་གནད་འགག་ཏུ་སྒྲིལ་བའི་ངོ་སྤྲོད། སྙིང་པོ།
རྒྱན་ དང༌། རོལ་ པ་ གསུམ་ དུ་ འདུས། ཀློང༌ སྡེ་ དང༌། རང་ བཞིན།
བདག་ཉིད་གསུམ་གྱི་ངོ་སྤྲོད་དང་། མན་ངག་གི་སྡེ་ལ་གཞན་མང་ཡང་སྙིང་
15



ཐིག་ཏུ་འདུས། དེ་ཡང་ངོ་བོ། རང་བཞིན། ཐུགས་རྗེ་གསུམ་དུ་འདུས།
ངོ་བོ་ཀ་དག རང་བཞིན་ལྷུན་གྲུབ། ཐུགས་རྗེ་ཀུན་ཁྱབ་ཀྱི་ཡེ་ཤེས་ཡིན།
དོན་ལ་ངོ་བོ་རང་བཞིན་ཐུགས་རྗེ་གསུམ་དབྱེར་མེད་དེ། མཐའ་བྲལ་ཆེན་པོར་
གཅིག་པ་དེ་ཀ་ཡིན། ཕྱག་རྒྱ་ཆེན་པོ་ནི། ཕྱོགས་གཅིག་ཏུ་འདི་ཡིན་གྲུབ་
མཐའ་བཟུང་ནས་ཆོས་སྤོང་གི་ལས་གསོག་རྒྱུ་མེད། ཆོས་ཐམས་ཅད་དགོངས་
པ་ཆོས་ཉིད་དུ་རྫོགས་པས་རྫོགས་ཆེན། དམིགས་པ་ཕྱོགས་གཅིག་ཏུ་གཏད་རྒྱུ་
མེད་པས་དབུ་མ། རྟོག་པ་རང་སར་ཞི་བས་ཞི་བྱེད། གང་ཤར་ཐད་ཀར་
གཅོད་པས་གཅོད་ཡུལ། གནས་ལུགས་བློ་ལས་འདས་པས་ཕྱག་ཆེན། ཆོས་
ཉིད་འོད་གསལ་ལ་ཆོས་ཅན་དྲི་མས་དབེན་པ་གཞན་སྟོང་། དེ་ལ་སོགས་ཏེ་
མིང་གི་རྣམ་གྲངས་ཙམ་མ་གཏོགས། དོན་ལ་གཅིག་པ་ཞིག་ཡིན་བྱས། ཁྱེད་
རྫོགས་ཆེན་པ་ཡིན་ཟེར་བ་ཁ་ཅིག་ལྟ་སྒོམ་ཟབ་མོ་གདོད་ནས་དག་པ་ཚོ་ཕར་མི་
ཐོན་པར། འཕྲལ་གྱི་རྟགས་ཕྲན་ཚེགས་ལ་མཆོག་ཏུ་ཞེན་ནས། མིག་གི་་་
མདུན་ན་འཇའ་ཚོན་འདུག རྣ་བ་ལ་འུར་དིང་འདུག སྣའི་རྩ་ན་སྟུག་དྲི་
འདུག་ཟེར་བ་འདི། ཆོས་ཀྱི་དོན་མ་དགོངས་པ་འདྲ། བྱས་སོ། །
དེ་ནས་ཡང་བོད་ལ་ཡོང་། ཤོལ་པོ་ཀོ་བྲག་ན། དྲུང་ནས་བསོད་ནམས་
མཆོག་ལྡན་པ་བཞུགས་པ་ལ་མཇལ་དུ་ཕྱིན། སྐྲ་དང་བཅས་པའི་སྐྱ་ཆས་སུ་ཡོད་
པ། བཀའ་ལས། འགྲོ་མགོན་གཙང་པ་རྒྱ་རས་རབ་བྱུང་དུ་བཞུགས། རྒྱལ་
དབང་རྗེའི་ཞལ་ནས་ཀྱང་། ཆོས་གོས་གསུམ་དང་རིགས་ཀྱི་ཅོད་པན་ཞྭ། །
མིང་དང་དོན་དུ་འདྲེས་པར་ཡོངས་བཟུང་ལ། །ཅེས་གསུངས་པས། དབུ་སྐྲ་
བྲེགས་གསུངས་ནས་བྲེག། སྒོམ་ཞྭ་ཅིག་དང་གཟན་ཅིག་གནང་བྱུང༌། དེར་
དྲི་བ་ཞིག་གནང་བྱུང་བ་ལ། ཆོས་དྲུག་འདི་རིག་ཐོག་ཏུ་ཉམས་སུ་ཇི་ལྟར་་
བཞེད་གསུངས། དེ་ལ་ངས་འདི་ཞུས། རང་རིག་པ་སོ་མར་བཞག་པ་དང༌།
_16



ལས་རླུང་རང་འགགས་སུ་འགྲོ་བར་འདུག་པས་གཏུམ་མོ། ལས་རླུང་འགགས་
པས་ལུས་མེ་ལོང་ནང་གི་གཟུགས་བརྙན་ལྟར་སྣང་བས་སྒྱུ་ལུས། སྣང་བཞིན་དུ་
མ་གྲུབ་པས་རྨི་ལམ། གསལ་བྱ་མི་འགགས་པར་ཧྲིག་གེ་འདུག་པས་འོད་གསལ།
འཁོར་འདས་གང་དུ་ཡང་མ་གྲུབ་པས་བར་དོ། གཟུང་འཛིན་ཐམས་ཅད་་་
འཛིན་མེད་དུ་འཕོས་པས་འཕོ་བ་ཡིན་པར་འདུག་ཞུས། ངོ་བོ་ཁྱབ་གདལ་དུ་
གཅིག་པ་ལ། སོ་སོར་མ་འདྲེས་པ་ཞིག་བྱུང་ན། རྟེན་འབྲེལ་ཡང་དེ་ཀ་ཡིན་
གསུངས། རྗེ་ལྷ་བཙུན་པ་མཇལ་དུ་ཕྱིན། ཐུགས་དམ་འཕེལ་པོ་བྱུང་ངམ་
གསུངས། བྱེད་བློ་ བྱས། འཕེལ་ མ་ འཕེལ་ གོ་ བ་ ཞིག་ མ་ བྱུང་ ཞུས་ པས།
འདི་གསུངས། རྩོལ་མེད་ཀྱི་སྙིང་རྗེ་སྐྱེ་འདུག་ན། །ཐུགས་དམ་འཕེལ་བའི་སྔ་
ལྟས་ཡིན། །མོས་གུས་ཀྱི་གདུང་ཤུགས་ཆེ་འདུག་ན། །ཐུགས་དམ་འཕེལ་བའི་སྔ་
ལྟས་ཡིན། །མཉམ་གཞག་གི་རྐང་པ་ཚུགས་འདུག་ན། །ཐུགས་དམ་འཕེལ་བའི་
སྔ་ལྟས་ཡིན། །ཞེན་ལོག་གི་བློ་རྒོད་ལངས་བྱུང་ན། །ཐུགས་དམ་འཕེལ་བའི་སྔ་
ལྟས་ཡིན། །སྙིང་རུས་ཀྱི་ཕོ་ཚུགས་ཆེ་འདུག་ན། །ཐུགས་དམ་འཕེལ་བའི་སྔ་ལྟས་
ཡིན། དག་པའི་སྣང་བ་རྒྱས་འདུག་ན། །ཐུགས་དམ་འཕེལ་བའི་སྔ་ལྟས་ཡིན།
གསུངས། ད་དགེ་སྦྱོར་ཇི་ལྟར་བྱེད་ཞུས་པས། རང་ངོ་ལ་ཆེར་ཆེར་གཟིགས།
རང་ས་རུ་ལྷོད་ལྷོད་ཞོག གང་ལ་ཡང་ཆེད་དུ་མ་འཛིན་མཛོད་གསུངས། དེ་
ནས་ཤངས་ཟུར་ཁང་ན། དྲུང་ནས་བསོད་མཆོག་པ་བཞུགས་པ་དེ་ལ་མཇལ་བ་
དང་། སྐུ་སྐྱེ་རིན་པོ་ཆེའི་བཀའ་ཤོག་ཅིག་སྐྱེལ་དུ་ཕྱིན་པས། དྲུང་ནས་ཀྱི་
གསུངས་ནས། འབྲུག་སྒྲུབ་སྡེ་ལ་རྒྱུགས་གསུངས་པ་ཡིན་པ་འདུག རྗེའི་
བཀའ་ཐོག་མ་མེད་པ་ནས་གཅོག་མ་མྱོང་། ཟུར་ཁང་དུ་ཨོ་རྒྱན་བསྙེན་སྒྲུབ་
སྐོར་གྱི་ཡིག་ཆ་འདྲ་དཔྱོད་དགོས་པ་ཡོད་དེ། དཔེ་ཆ་ཡང་བླ་མ་རིན་པོ་ཆེ་ཡིན་
པས་འགྲོ་གསུངས། འབྲུག་ཏུ་ཕེབས། འབྲུག་པ་རྣམས་ཀྱིས། སེ་འབྲུམ་



དང་། རམ་བུ། གྲོ་མ་སོགས་ཀྱི་སྣེ་ལེན་བཟང་པོ་ཞུས། སྒྲུབ་སྡེའང་ཤིན་ཏུ་
དར། བདག་གིས་ཀོང་པོ་ཕྱོགས་ལ་ཕྱིན། བུ་ཆུ་གསང་བ་ཆེན་པོ་བདུད་ལས་
རྣམ་པར་རྒྱལ་བ་བདེ་ཆེན་ཧ་ཧར་བཞད་པ་ཡོངས་འདུའི་ཚལ་གྱི་གནས་རྣམས་
བསྐོར། བྱ་ཡུལ་དུ་སྐུ་སྐྱེ་རིན་པོ་ཆེ་མཇལ། ཟླ་བ་གཅིག་ཙམ་བསྡད། ཆོས་
རྗེ་རིན་ཆེན་རྣམ་རྒྱལ་བའི་དྲུང་དུ། མདོ་སྡེ་བསྐལ་པ་བཟང་པོའི་ལུང་ཅིག་ཀྱང་
ཞུས། འབྲུག་ལ་ཡོང་། ནང་སོ་བསམ་སྡེ་ནས་ཐུགས་རྗེས་འཛིན་པོ་གནང་།
ཆོས་རྗེ་བྱང་ཆུབ་སྡིངས་པ་དང་མཇལ། དོ་ཧའི་ལུང་ཞུས། ཆོས་ཐམས་ཅད་
ཀྱི་དོན་ཕྲ་རྒྱས་དང་བཅས་པ་པུ་ཏི་གཅིག་ལ་ཚང་བ་དོ་ཧ་མིན་པ་གཞན་ན་མེད་པ་
འདྲ་ཞུས་པས། འོ་ན་མཉམ་གཞག་རང་གི་འཇོག་ལུགས་ལ། དངོས་པོར་ལྟ་
བ་ཕྱུགས་དང་འདྲ་བ་སྟེ། །དངོས་མེད་ལྟ་བ་དེ་བས་ཤིན་ཏུ་བླུན། །ཟེར་བ་ཡོད་
པས། ཕ་རོལ་ཏུ་ཕྱིན་པའི་གཞུང་གཅིག་ལ། སྡུད་པ་ལས་དོན་ཚིག་བཟང་བ་
མེད་པ་ལ་དེ་ན། ཕུང་འདི་སྟོང་ཞེས་རྟོག་ནའང་བྱང་ཆུབ་སེམས་དཔའ་ནི།
མཚན་མ་ལ་སྤྱོད་སྐྱེ་མེད་གནས་ལ་དད་མ་ཡིན། ། ཞེས་གསུང་པ་དང་མཐུན་་
གསུངས། ངས་འདི་སྐད་ཞུས། བཅོམ་ལྡན་འདས་ཀྱི་གསུངས་དང་མཐུན་
ཞིང་མ་འགལ་ན། ཆོས་གཞན་གང་དང་འགལ་རུང༌། འགལ་གྱིན་བཟང་
ཞུས་པས། དེ་ཆོས་དགོངས་པ་དེ་ཡིན། གཞན་གདམས་ཆུང་ལ་སྡུག་བརྩིར་
བྱེད་པ་མང་གསུངས། འབྲུག་ལ་བྱས་ལྷ་ས་བསྐོར། གཙང་རོང་གི་བསོད་
སྙོམས་ལ་ཕྱིན། དེ་དུས་གཞིས་ཀ་རིན་སྤུངས་པས། ནང་སོ་སྣེལ་པ་ལ་དཔུང་
ཆེན་འདེགས་པ་གནང་། ཚབས་སུ་ཡང་སོང་། ར་ལུང་རིན་པོ་ཆེའི་ཕྱག་ཕྱིར་
ངས་ཀྱང་ཕྱིན། ཐུགས་རྗེས་ཀྱང་བཟུང་། མི་ལབ་དགུ་ལབ་ལ་གུ་འདི་འདྲས་
བཏང་ངོ༌། ། གར་མཁན་དཔའ་བོས་གར་སྟབས་བསྒྱུར་བས་སྲིད་པ་གསུམ་གྱི་
གར་བྱས་སོ། །གར་ཡང་མ་ཕྱིན་ཕྱོགས་བཅུར་ཕྱིན་པས་གང་ཡང་མ་མཐོང་་་་



ཐམས་ཅད་མཐོང་། །ག་ལེ་བྱས་ནས་རྒྱུགས་ཏེ་ཕྱིན་པས་གོམ་པ་གཅིག་གིས་ས་
གསུམ་བསྒྲོད།། །མི་འགྲོ་བྱས་པས་ཐམས་ཅད་འགྲོ་ཟེར་བསྡོངས་ནས་ཕྱིན་པས་
རང་གཅིག་པོ། །མི་བྱེད་བྱས་པས་བྱེད་དོ་ཟེར་ནས་བྱེད་རང་བྱས་ཙ་བྱེད་རྒྱུ་
ཟད། །ཟབ་ཟབ་མང་པོ་བསྡུས་ནས་ཟབ་ཟེར་ཟབ་རྒྱུ་མི་འདུག་མི་ཟབ་པའང་
ཟབ་པར་སོང་། ། སྤྲོས་པ་བྱས་པས་སྤྲོས་མེད་རྙེད་ནས་སྤྲོས་བྲལ་ཁོ་རང་བརྗེད་
ནས་ཐལ། །ཉམས་དགའི་གླུ་ལ་ཟད་པ་མི་འདུག་སེམས་ཀྱི་རང་རྩལ་ལྷོད་ལྷོད་
ལྷོད། ། དོན་གྱི་དབྱིངས་ལ་སྨྲ་རྒྱུ་མི་འདུག་སྨྲ་བ་ཐམས་ཅད་དོན་ལས་བྱུང་། །
ཅེས་སྨྲས་སོ། །ཡང་སྐབས་ཅིག་ན་ཆོས་རྗེ་སྐལ་བཟང་པའི་བཀའ་ལས། འབྲུག་
པའི་ཁྲིད་འདི་རྣམས་ཐ་དད་དུ་ཟབ་མོ་འདུག་སྟེ། གཅིག་གིས་ཐམས་ཅད་ཁྲོལ་
བའི་ཁྲིད་ཆེན་རང་མེད་པ་འདྲ་གསུངས། ངས་འདི་སྐད་ཞུས། སེམས་ཅན་
གྱི་ཁམས་གང་ཙམ་ཡོད། དེ་ལ་དཔགས་ནས་སངས་རྒྱས་ཀྱིས་ཆོས་གང་ཙམ་
གསུངས། ཁྱེད་རང་མཁས་པ་ཚོའི་ཐུགས་ལ་གསལ། བཅོམ་ལྡན་འདས་ཀྱིས་
ཆོས་གཅིག་ལས་མ་གསུངས་པའང་ཡོད། སྒོ་མོ་བརྒྱད་ཁྲི་བཞི་སྟོང་གསུངས་
པའང་ཡོད། དོན་གཅིག་ངེད་འབྲུག་པའི་ཁྲིད་ཀྱང༌། དྲུག་ཏུ་བསྡུས་པའི་རོ་
སྙོམས་ཆོས་དྲུག བརྒྱད་ དུ་ གསུངས་ པའི་ཁྲིད་ཆེན། ལྔ་རུ་གསུངས་པ།
གཞི་ཆོས་སུ་བྱས་པ། འདི་རྣམས་དགོས་པ་དང་འབྲེལ་བ་རྐྱང་ཡིན། ཞིབ་
པར་ཡིག་ཆར་གཟིགས་པར་ཞུ་བྱས། ཡང་བསོད་སྙོམས་ལ་ཕྱིན་པས། ཡོན་
བདག་ཅིག་ན་རེ། རྐུ་འཕྲོག་སློང་གསུམ་མ་ཡིན་ནམ། ཆོས་པ་ལྟར་བརྫུས་
པའི་འདོད་པ་ཅན་མ་ཡིན་ནམ། གཟུགས་དང་སེམས་འཛོལ་བ་མ་ཡིན་ནམ།
བསོད་ནམས་གསོག་པའི་ཞིང་ཡིན་ནམ། ལན་ཆགས་བསྙེག་པའི་ཧོར་འདྲ་
ཡིན་ནམ་ཟེར་ནས་འཐབ་ཏུ་བྱུང་། དེ་སྐད་མ་ཟེར་བར་གང་བྱུང་ཅིག་ཞུ་བྱས་
པས། འོ་ན་ཁྱེད་རྣལ་འབྱོར་པར་འདུག་པས། ཡ་གི་བླ་མ་ནས་བཟུང་སྟེ་
19



ཐམས་ཅད་ལ་མགུར་མ་ཅིག་གྱིས་དང་ཟེར་བ་ལ་འདི་བླངས་སོ། ། ཁྱེད་བླ་མ་
རྣམས་ཀྱི་ཆོས་ལུགས་འདི། ། ཟབ་མོ་གཞན་ལ་འཆད་འཆད་ནས། ། རང་ལ་
མེད་པར་ངོ་མཚར་ཆེ། །མེད་བསམ་མེད་པའི་ཧམ་པ་ལ། །ཁྱེད་གྲྭ་པ་རྣམ་པའི་
མོས་གུས་དེ། ། མིག་བཙུམ་ཐལ་མོ་སྦྱོར་སྦྱོར་ནས། །སེམས་ལ་མེད་པ་ངོ་མཚར་
ཆེ། ། བླ་མ་མགོ་བོ་བསྐོར་བའི་ཧམ་པ་ལ། །ཁྱེད་སྔགས་པ་རྣམས་ཀྱི་བསྲུང་མ་
དེ། །དགྲ་དང་བགེགས་ལ་རྦད་རྦད་ནས། ། ཐུགས་སྒྲུབ་མེད་པ་ངོ་མཚར་ཆེ། །
བསྲུང་མ་དགྲ་ལ་ངོམ་པའི་ཧམ་པ་ལ། །ཁྱེད་དགེ་བཤེས་རྣམ་པའི་ལྷ་ཆོས་དེ། །
རིགས་པ་གཞན་ལ་གཏོང་གཏོང་ནས། །སེམས་གཞག་ས་མེད་པ་ངོ་མཚར་ཆེ། །
འགྲོ་མཚམས་གཟིགས་པའི་ཧམ་པ་ལ། ། ཁྱེད་རྟོགས་ལྡན་རྣམ་པའི་སྤྱོད་པ་་་་
འདི། །གཞན་གྱི་ཞེན་པ་གསོག་གསོག་ནས། །རང་བཟོད་པ་མེད་པ་ངོ་མཚར་
ཆེ། ། ཧེ་རུ་ཀར་སྒོམ་པའི་ཧམ་པ་ལ། ། ཁྱེད་སྒོམ་ཆེན་རྣམ་པའི་སྒྲུབ་ཚུགས་་་་
འདི། །ལྐོག་ཉལ་ཟ་སྐྱིད་མཛད་མཛད་ནས། །མཉམ་གཞག་མེད་པ་ངོ་མཚར་
ཆེ། །གྲུབ་རྟགས་སྟོན་པའི་ཧམ་པ་ལ། །ཁྱེད་ཉེ་གནས་རྣམ་པའི་ནོར་རྫས་དེ། །
བླ་མའི་མཛོད་ལ་སྤྱོད་སྤྱོད་ནས། ཡི་དྭགས་སྒྲུབ་པ་ངོ་མཚར་ཆེ། ། བླ་མས་་
ཐུགས་རྗེས་འཛིན་བསམ་ཧོམ་པ་ལ། ། ཁྱེད་དཔོན་པོ་རྣམ་པའི་ཁྲིམས་ལུགས་
དེ། །གཞན་ལ་སྤྱོད་པའི་སྙིང་ཁམས་ལ། ། རང་ལ་མེད་པ་ངོ་མཚར་ཆེ། །བདེན་
གཏན་ཚིགས་འཛིན་པའི་ཧམ་པ་ལ། །ཁྱེད་གཡོག་པོ་རྣམ་པའི་དཔོན་ཞེན་དེ། །
མི་ལ་མི་འདུག་ཟེར་ཟེར་ནས། །རང་ལ་མེད་པ་ངོ་མཚར་ཆེ། །ཡོད་དོ་སྙམ་པའི་
ཧམ་པ་ལ། །ཁྱེད་སྦྱིན་བདག་རྣམ་པའི་སྦྱིན་པ་འདི། །ལན་ལ་རེ་བའི་ཡུས་ལུགས་
ལ། ། མི་ལ་སྟེར་བ་ངོ་མཚར་ཆེ། ། སངས་རྒྱས་ཐོབ་བསམ་ཧམ་པ་ལ། མཆོད་
གཞིས་འཛིན་པའི་དཔོན་པོ་ཚོ། ། སྡོམ་པ་དམ་ཚིག་གཅིག་ཀྱང་མེད། །ཆོས་པ་
ཡིན་བསམ་ངོ་མཚར་ཆེ། །ཆོས་གཟུགས་འཛིན་པའི་ཧམ་པ་ལ། །ང་རྣལ་འབྱོར་
20



ཀུན་ལེགས་རྒྱལ་ཁམས་བསྐོར། །ཡུལ་ཕ་ཡུལ་སྤངས་པས་ཅི་ཡོང་བ། །ཞེན་པ་མ་
ཐོངས་ངོ་མཚར་ཆེ། །བྱ་བཏང་ཟེར་བའི་ཧམ་པ་ལ། །བྱས་པས། ཁོ་དགའ་
ནས་བསོད་སྙོམས་མང་པོ་བྱིན། བསྙེན་བཀུར་ཡང་སྔོ་ཚོད་བཙོས། ཉ་ཁུག་
གཉིས་བསྲེགས། བག་ཚ་དང་བཅས་གཟབས་བྱུང༌། དེ་ནས་ཆོས་རྗེ་སྐྱབས་
སེ་དང་མཇལ། བཀའ་ལས། ཁྱེད་འབྲུག་པ་ཚོ་གཞི་ཀ་དག་ཏུ་མི་འདོད་པ་རེ་
ཡོད་པ་འདྲ། འབྲུག་པ་ཀུན་དགའ་དཔལ་འབྱོར་གྱི་གསུང་འབུམ་ན། གཞི་
ལྷན་ཅིག་སྐྱེས་པ་ཟེར་ལེ་ཀྱང་སྣང༌། ཁྱེད་ཇི་ལྟར་འདོད་གསུངས། ངས་ནི་
མང་པོ་མ་བསླབས། མང་པོ་མི་ཤེས་ཏེ། དག་པ་དང་མ་དག་པ་འདྲེས་པ་ཏིལ་
དང་ཏིལ་མར་འདྲ། དེ་ལ་གཞི་བྱེད། ཏིལ་བརྡུང་མཁན་གྱིས་སོ་སོར་འབྱེད་
པ་ལ་ལམ་བྱེད། འབྲས་བུ་ནི་དོ་ཧ་ལས། ཐེག་པ་ཆེན་པོ་སྐྱེ་མེད་སྙིང་པོའི་
ལམ་འདི་ལ། ། འབྲས་བུ་ལམ་དུ་བྱས་ནས་གདོད་ནས་འབྲས་བུར་གནས། །
གསུངས་པས། ཏིལ་དང་ཏིལ་མར་ངོ་བོ་གཅིག་པ་ལ་འབྲས་བུར་བྱེད། དེ་
ཐམས་ཅད་མཚོན་པའི་དཔེ་གང་ནའང་མེད། འདི་ཕྱོགས་གཅིག་གི་དཔེ་ཡིན་
ལགས། ཆོས་རྗེ་ལྷུན་གྲུབ་བདེ་ཆེན་པ་ཐེལ་གྱི་ཆོས་སྒོ་བ་དེས་འདི་གསུངས།
དུས་འཁོར་འགྲེལ་ཆེན་ནས། གཞི་ལ་འཁྲུལ་པ་གཏན་མེད་ན། །གཞི་དེ་འབྲས་
བུ་ཉིད་དུ་འགྱུར། །འཁྲུལ་པ་ལམ་ནས་བྱུང་ཟེར་ན། །ལམ་དེ་འཁོར་བའི་ཐོག་
མར་འགྱུར། །འཁྲུལ་པ་ལམ་ནས་བྱུང་ཟེར་ན། །ལམ་དེ་འཁོར་བའི་ཐོག་མར་
གྱུར། །འཁྲུལ་པ་སྔར་མེད་གསར་བྱུང་ན། ། སངས་རྒྱས་ནས་ཀྱང་འཁྲུལ་པར་
འགྱུར། །གསུངས་པ་དེ་བདེན་ལོས་བདེན། དཔལ་དུས་ཀྱི་འཁོར་ལོ་ལས་ཟབ་
པའི་གསང་སྔགས་བོད་ན་མེད། ཕྱི་ནང་གསང་བ་གཞན་ཐམས་ཅད་ཡོད་པ་དེ་
དུས་འཁོར་ཡིན། འབྲུག་པ་ཀུན་ལེགས་སེམས་ཤོར་བའི་ཆོས་གསུམ་ཡོད་དོ་
ལགས། བྱང་ཆུབ་ཀྱི་སེམས་འདི་དང་གཅིག མཉམ་གཞག་ཚད་ལྡན་འདི་



དང་གཉིས། རྒྱུ་འབྲས་ཁྱད་དུ་མི་གསོད་པའི་གསང་སྔགས་འདི་གསུམ་ལ་་་
སེམས་ཤོར། གཞན་བསད་ཆོག བརྡུངས་ཆོག བཀྱིགས་ཆོག གང་
བྱས་ཚད་ཆོས་ཡིན་ཟེར་བ་འདི་ཙོ། ལ་ལ་བདེན་པ་ཡང་དཔེ། གཞན་མི་
བདེན་ཐག་ཆོད་དོ་ཞུས། འོ་ན་རྣམ་རྟོག་ཆོས་སྐུ་ཡང་དེ་དང་འདྲ་འམ་གསུངས།
བཅོམ་ལྡན་འདས་ཀྱི་གསུང་ནས། གསེར་འོད་དུའང་ངས་མེ་དང་ཆུ་རྫས་་་་
གཅིག་མ་བྱས། གཉིས་ཀའི་རང་བཞིན་སྟོང་པར་གཅིག་བྱས་གསུངས་ཡོད་པ།
ཁྱེད་རང་ཀློག་ཤེས་པ་ཡོད་ན་གཟིགས་མཛོད། གཞན་ཀློག་ཚུལ་མི་ཤེས་པའི་
མདོ་རྒྱུད་ཀྱི་བཤད་པ་མཛད་པ་འདི་འདྲ་དུས་འཕྱིས་དར་འགྲོག་རང་ཡིན་ཞུས།
དེས་ན་རྣམ་རྟོག་དང་ཆོས་སྐུ་ངོ་བོ་སྟོང་པར་གཅིག་པ་ལ་དགོངས་ནས། རྣམ་
རྟོག་ ཆོས་ སྐུ་ ཡིན་ བྱས་ ཀྱང༌ ཆོག ཆོས་ སྐུ་ རྣམ་ རྟོག་ ཡིན་ བྱས་ ཀྱང་ ཆོག
ཕུགས་ཀྱི་གཏད་སོ་མ་ནོར་ན། ཅི་ལབས་རུང་རྩིས་ཁར་འགྲོ་ཞུས་པས། དེ་
བདེན་གསུངས། བླ་མ་ཐར་པ་ཟེར་བའི་དགེ་བཤེས་ཆོས་རྗེ་ལྷ་བཙུན་པའི་གྲྭ་
རྒན་ཞིག་ཡོད་པ་དེས། ཁྱོད་ཀྱིས་ཅོག་ཕུ་བའི་མགོན་བྱས་ན་ཡོང་སྟེ་གསུངས།
ངས་འདི་སྐད་བྱས། རང་གི་མགོན་མི་ཡོང་བའི། མིའི་ མགོན་ ཅི་ བཏུབ།
ཆོས་བྱེད་མཁན་ནི་ཆོས་བྱེད་མཁན་ཡིན་པའི་ལུགས་ཐམས་ཅད་རང་ལ་ཡང་མི་
འདུག ལྟོ་ཟ་བ་ལ་ཆས་མི་གཅིག་ཙམ་མ་གཏོགས། ཆོས་ཀྱི་དྲི་མི་འདུག
མཚན་ཉིད་པ་འདི་ཀུན་ལ་ནི། བཙུན་ཆུང་གི་སྟུག་དྲི་དེ་ཀ་འདུག སྒོམ་ཆེན་
པ་འདི་ཀུན་ལ་ནི། བཙུན་མའི་གཞུང་གི་བསེ་དྲི་ར་ཐུག་གི་དྲི་མ་དེ་ཀ་འདུག
ད་དེ་འདྲ་ཚོ་ག་འདྲས་རང་ཡིན་པ་ན། སངས་རྒྱས་དང་ཡང་མི་མཐུན། ལྷ་
མིའི་ནང་ན་འདི་འདྲའི་སྤྱོད་པ་ཡི་མུག་ལ་བགད་མོ་བྲོ་བ་བྱས་པས། ཁོང་དང་
པོ་མཚན་ཉིད་པ། བར་དུ་སྒོམ་ཆེན། ཐ་མ་བླ་མ་དཔོན་པོར་སོང་བ་ཅིག་ཡོང་
བས། བགད་མོ་ཤོར། ཡི་མུག་བྱས་སོང་། གཟི་བརྗིད་བྱས་པའི་ཆོས་པ་
22



འདི། ཆོས་ལས་སྡིག་སྟོབས་ཆེ། བཅོམ་ལྡན་འདས་ཀྱི་གསུང་ན་ཅི་འདུག
མ་འོངས་པ་ནའང་ངའི་ཉན་ཐོས་ཡིན་ཟེར། བསྟན་པ་ལ་རྨ་འབྱིན་པ་མང་དུ་
འབྱུང༌། དེ་ཚོ་ངའི་ཉན་ཐོས་མིན། ང་དེ་ཚོའི་སྟོན་པ་མིན་གསུངས། དེ་ལ་
རྟགས་ཇི་ལྟ་བུ་ཞུས་པས། རྔོག་ཆགས་རྟ་དང་འདབ་ཆགས་བྱ། ། སྡེར་ཆགས་
ཁྱི་དང་རྨིག་ཆགས་ཕྱུགས། །ཞིང་དང་ཁང་པ་འབྲུ་རྗེན་དང་། །གཡོག་པོ་སྐྲ་ཅན་
བསྲེལ་བ་རྣམས། །དམན་པ་བརྒྱུད་ཀྱི་གཅིག་ཡིན་ནོ། །གསུངས་པས། སངས་
རྒྱས་ནི་སྔ་དྲོ་ཆོས་གོས་དང་ལྷུང་བཟེད་འཁར་བསིལ་བསྣམས་ནས་མཉན་ཡོད་ཀྱི་
གྲོང་ཁྱེར་ཆེན་པོར་བསོད་སྙོམས་ལ་གཤེགས་སོ་ཟེར་བ་མིན་པ་དྲེལ་ཁལ་བཀལ།
འུ་ལག་བདས། རྟ་བཟང་བཞོན་ནས་བྱོན་ཟེར་བ་མི་གདའ། ཁོང་ལྷ་དང་མི་
ཐམས་ཅད་ཀྱིས་མཆོད་པ་དེས། མཛོ་རྟ་འགའ་ལོས་ཤོམས་ཏེ། མི་མཛད་
པར་འདུག རྒྱུ་འབྲས་ཕྲ་མོ་འདི་ཀུན་ལ་འཛེམ་ པ་ དཀའ་ མོ་ རང་ འདུག
མཛོ་རྟས་བརྫིས་པ། རྐང་འོག་ལག་འོག་ཏུ་སོང་བ། མེ་ཤིང་ཁྲོད་ན་ཤི་བ་
གྲངས་ཀྱིས་མི་ཆོད། སྡིག་དང་འདྲེས་པའི་དགེ་བ་འདི་ཀུན་ཀྱང་། ལྟར་སྣང་
དགེ་ནའང༌། དོན་ལ་སྡིག་པ་ལ་དགེ་བར་མིང་བཏགས་པར་འདུག པོ་ཏོ་
བའི་གསུང་ནས་མ་མགྲོན་དུ་བོས་པའི་མདུན་དུ། བུའི་ཤ་བཙོས་ནས་དྲངས་ན་
དགའ་བར་འགྱུར་རམ་མི་འགྱུར། དེ་བཞིན་དུ་སངས་རྒྱས་མཆོད་པ་ལ་སྲོག་
བཅད་པའི་མཆོད་པའང་དེ་དང་མཚུངས་སོ། ། ཞིང་བསམ་པ། དངོས་པོ་་་
གསུམ་འཛོམས་དགོས། ཞིང་དཀོན་མཆོག་གསུམ། བསམ་པ་བྱང་ཆུབ་ཀྱི་
སེམས། དངོས་པོ་རྐུ་འཕྲོག་བསད་པ་དང་མ་འདྲེས་པ་ཅིག་དགོས། དེ་ལས་
ཟློག་པའི་མཆོད་པ་ལ་སྙད་ནས་ཤ་ཆང་རྒྱ་མཚོར་བསྐྱིལ་བ་འདི། སྔར་མུ་སྟེགས་
པ་ལ་ཡོད་ཟེར། ནང་པ་སངས་རྒྱས་པ་ཡིན་ནི་མི་སྲིད་བྱས་པས། འདྲ་བདེན་
གཉིས་ཀ་འདུག་གསུང་ངོ༌། ། ཐར་པ་གླིང་གི་སློབ་དཔོན་པ་དང་ཆུ་ཚན་ཁ་རུ་
13



མཇལ། ཁྱེད་རྣལ་འབྱོར་པར་འདུག་པས། ངེས་དོན་གྱི་བཤད་པ་ཅིག་གྱིས་
དང་གསུངས། ཆོས་ཀྱི་དབྱིངས་འདུས་མ་བྱས་པ་ལ་མིང་དང་མཚན་མའི་ཡི་གེ་
མེད་པས་སྨྲར་མེད། དེ་བློས་བསམ་དུ་མེད། ནཱ་དའི་རང་སྒྲ་མ་གཏོགས་
བརྗོད་དུ་མེད། དེ་ལས་མང་ན་བརྗོད་མེད་ཁོ་རང་བརྗོད་པའི་རྒྱ་མཚོར་འགྲོ།
ཚིག་ཏུ་བརྗོད་པ་སྤངས་པ་སྟེ། །བརྗོད་པ་ཀུན་གྱི་རྒྱུ་ཡི་ཆོག །དེ་དང་འདྲ་ཞུས་
པས། ཁྱད་འཕགས་བྱུང་གསུངས། ཡང་མོན་ཕྱོགས་ལ་ཕྱིན། བླ་མ་དབང་
ཕྱུག་པ་ཟེར་བའི་རྫོགས་ཆེན་པ་ཅིག་དང་མཇལ། ཐེག་པ་ཐམས་ཅད་ཀྱི་ཡང་རྩེ་
རྫོགས་པ་ཆེན་པོ། དེའི་ནང་ནས་ཀྱང་ཨ་ཏི་ཆེ་གསུངས་པ་ལ། ངས་འདི་སྐད་
ཞུས། ན་རག་དོང་སྤྲུག་གི་སྐུ་གསུང་ཐུགས་ཀྱི་དམ་ཚིག་ཉམས་ཆག་སྐོང་ལུགས་
འདི་ལ། ལུས་ཡེ་གདོད་མ་ནས་མ་བྱུང་། མ་སྐྱེས་རང་བྱུང་ཆེན་པོར་ཤེས་པས།
སྐུའི་དམ་ཚིག་ཉམས་ཆག་སྐོངས། དེ་བཞིན་དུ་ངག་དང༌། ཡིད་ཀྱང་དེ་དང་
མཚུངས། དེ་ལས་ལྷག་པའི་ལྟ་བ་ཨ་ཏི་ལ་མེད་དམ་བསམ་ཞུས་པས། དེ་ལས་
ལྷག་ པའི་ ཡ་ ཆས་ཡོད་ གསུངས། ། ཡང་དགོན་ པའི་ མགུར་འབུམ་ ཉན་ པས།
སྒོམ་གྱི་འཇོག་ཐབས་རང་འདི་ལས་ཟབ་རྒྱུ་མི་འདུག་བསམ། ཡེ་སྒོམ་ལ་བློ་ཡིས་
མ་སྒོམ་པ་མཛོད་ལ། ། རོང་བབས་ལ་བཟོ་ཡིས་མ་བཅོས་པར་ཞོག་དང༌། ། སྒོམ་
འདོད་ན་སྒོམ་མིན་གྱི་སྣང་བ་འདུག་གེ། །སྒོམ་དུམ་བུ་རུ་མ་གཅོད་ཕྱལ་པ་རུ་ཞོག་
དང་། གསུངས། རང་བཞིན་གྱིས་ཡེ་ནས་དག་པ་ལ་བློས་མ་བཅོས་པར་འདི་
བསྒོམ་དང་། འདི་མི་སྒོམ་མེད་པར་མ་བཅོས་ཁོར་ཡུག་ཏུ་ཞོག་གསུངས་པར་
གདའ། སྡུག་བརྩིར་རས་སྒོམ་དུ་ཨེ་འགྲོ་མི་ཤེས་པས། གནད་འཛིན་པ་གལ་
ཆེའོ། ། འོལ་ཁ་བ་ཡིན་ཟེར་བའི་དགེ་བཤེས་ ཅིག་ན་རེ། ཁྱེད་འབྲུག་པའི་
གསོལ་འདེབས་ཅིག་ན། ཚིག་ལ་མ་བརྟེན་སྒྲོ་འདོགས་ནང་ནས་ཆོད། །གནད་
ལ་མ་བརྟེན་བྱིང་རྒོད་རང་སར་གྲོལ། ། ཐབས་ལ་མ་བརྟེན་བདེ་ཆེན་རྒྱུན་ཆད་



4
མེད། །ཉམས་མྱོང་མཐར་ཕྱིན་དཔལ་ལྡན་འབྲུག་པའི་ཞབས། ། ཟེར་བ་འདི་
ལ་འབྲུ་སྣོན་ཅིག་གྱིས་དང་ཟེར། འདི་ལ་དང་པོ་རང་ནས་ཚིག་ལ་མི་བརྟེན་
ཟེར་བ་མིན་ཏེ། སྐྱབས་འགྲོ་སོགས་ཚིག་དོན་སྤྲུག་དགོས། ཚིག་ཁྲིད་བློ་ལ་
ཟིན་པ། མྱོང་ཁྲིད་ཉམས་སུ་མྱོང་བ། དོན་ཁྲིད་རྒྱུད་ལ་སྐྱེས་པ་ཟེར་བས་ཚིག་
ཁྲིད་སྔ་སོར་དགོས་ནའང་། རྟོགས་པ་གཤའ་མ་ཅིག་འཆར་བ་ལ། བླ་མའི་
བྱིན་རླབས་དེ་བླ་མ་ཆོས་སྐུའི་མོས་གུས་ཀྱིས་གསོལ་བ་བཏབ་པས། ཚིག་ལ་
བརྟེན་མི་དགོས་པར་སྒྲོ་འདོགས་ནང་ནས་ཆོད་འོང་སྟེ། ཏིལླི་པས། ནཱ་རོ་
པའི་གདོང་ལ་ལྷམ་བརྒྱབ་པས། རྟོགས་པ་ཤར་བ་དང་འདྲ། གནད་ཁོ་ན་
ལའང་མ་བལྟོས། ཕྱི་ནང་གསང་བ་གསུམ་ཀ་མ་དམིགས། མ་དམིགས་ན་
བྱིང་རྒོད་ག་ན་འོང་། དམིགས་པ་ཡོད་ན་དེ་མི་གསལ། དེ་ལ་མི་གནས་པས།
བྱིང་རྒོད་ཡོང་བ་ཡིན། ཡང་དགོན་པའི་གསུང་ནས། བྱིང་ན་ཆོས་སྐུའི་་་
བཞུགས་ ཚུལ་ ཡིན། ། རྒོད་ན་ རིག་ པའི་ རང་ མདངས་ཡིན། ། གསུངས་ པས། །
ཐམས་ཅད་སྒོམ་དུ་ཡོད། ཐབས་ལ་མ་བརྟེན་པ་འདི། རིག་མའམ་དེ་ལྟ་བུའི་
རྐྱེན་ལ་མ་བལྟོས། གདོད་ནས་བདེ་བ་ཆེན་པོ་དེ་དང་མི་འབྲལ་ཟེར་བར་འདུག
རྟོགས་ལྡན་སྔོན་པོ་ཡོན་རྡོར་གྱིས། ཕྱི་རུ་ཡུལ་ལ་ཆེར་གྱིས་བལྟོས་དང༌། །སྣང་
བ་ཆོས་སྐུའི་རྒྱ་ཡན་མ་འདི་ཤེས་སོ། །ནང་དུ་སེམས་ལ་ཆེར་གྱིས་བལྟོས་དང་། །
སེམས་ཉིད་གཞི་མེད་རྩ་བྲལ་མ་འདི་ཤེས་སོ། །གསུངས། བྱིང་རྒོད་རང་སྒོམ་
དུ་ཡོད། མི་ལས་དྭགས་པོར་གསུངས་པ་ན། སྒོམ་པ་ཡིན་པར་ངེས་སོ་བྱིང་
རྒོད་སྐྱོན་མ་སེལ། ། སྒོམ་པ་བྱིང་རྒོད་སྐྱོན་ནི་བསལ་བ་ན། །ཉིན་པར་སྒྲོན་མེ་
སྤོར་བ་འདྲའོ་ཨང་གི་ལྷ་རྗེ་སྟོན་པ་བ། །གསུངས། སེམས་རྟོགས་ན་སངས་
རྒྱས་ཡིན་པས། སངས་རྒྱས་གཞན་ནས་བཙལ་དུ་མེད་པ་དང་འདྲ། ཉམས་
དང་མྱོང་བ་འདི་ལ་གཙིགས་སུ་རང་བྱེད་པ་ཅིག་འབྲུག་པ་འདི་ལ་འདུག་བྱས་
25



སོ། །ཡང་སྐབས་ཤིག་ན། ཆོས་རྗེ་འུག་པ་ལུང་པ་ན་རེ། ཁྱེད་འབྲུག་པའི་
བསྐང་གསོ་ཅིག་ན། ཟབ་མོའི་དོན་ལ་མི་སེམས་མེད། ། མནའ་དང་ཁྲིམས་ལ་
མི་གནས་མེད། །ཟེར་བ་འདུག་པ། མནའ་དང་ཁྲིམས་ལ་མི་གནས་པ་དང༌།
ཟབ་མོའི་དོན་ལ་མི་སེམས་པ་མང་གསུངས། ངས་འདི་སྐད་བྱས། དེ་དཔེ་མ་
དག་པ་ཡིན། ཟབ་མོའི་དོན་ལ་མི་ཟབ་མེད། །མནའ་དང་ཁྲིམས་ལ་མི་བརྟེན་
མེད། །ཟེར་དགོས། གནས་ལུགས་ལ་མི་ཟབ་པ་མི་ཡོང། མནའ་བཟས་རུང་
མནའ་ཀ་སྐྱེལ་དགོས། ཡང་མོན་ལ་ཕྱིན། དེ་ན་བླ་མ་དགེ་བཤེས་ཙོ། ཕག་
ཤ་མི་བཞེས་པ་སོགས་མཛད་ཀྱི་འདུག་སྟེ། འབྲས་འཛུགས་པའི་སྡིག་པའི་མགོ་
ནས་གཞུག་ཚུན་གྱི་སྡིག་པས་ཆོག མོན་དུ་ཟླ་བ་གསུམ་ཚུན་བསྡད་པའི་མི་དེ་སུ་
ཡིན་རུང་དམྱལ་བར་འགྲོ་བའི་ཁག་ངས་འཁུར། འཕྲལ་སྐྱིད་པོ་འདུག་པ་དང་།
ནོམ་པ་ལ་བལྟས་པས། ཁ་ལ་ཟས་བྱུང་ན་སྣ་ལ་སྒྲོགས་ཕོག་ནའང་ཕོག་ཟེར་བ་
དེར་འདུག གནས་བསྐོར་འདིའང་སྡིག་པ་ཆེ་བ་རང་ཅིག་འདུག རྐང་འོག་
ཏུ་བརྫིས་པ། ཅོག་པུ་རྒྱག་སར་ཤི་བ་གྲངས་ཀྱིས་ག་ན་ལང་། ཆོས་ལ་བསམས་
ན། གཅིག་ཏུ་ས་སྡེ་བཙུགས་ནས་སྒོམ་དགོས། འགྲོ་མགོན་གཙང་པས། ལྷ་
གཉན་གནས་པའི་གངས་རི་དང༌། །ཀླུ་གཉན་གནས་པའི་མཚོ་འགྲམ་དང་། །
རྒྱལ་བསེན་གནས་པའི་བྲག་ཕུག་སོགས། ། མ་བསྒོམས་བྱ་བའི་དགུར་བསྒོམས་
ཀྱང༌། ། སེམས་མ་དུལ་གྱི་སངས་རྒྱས་གང་ནའང་མེད། །གསུངས་པ་དེ་ཐུགས་
བདེན། ང་ཡང་རྒྱུད་ལ་སོ་སོ་སྐྱེ་བོའི་ཡོན་ཏན་དྲག་པ་རེ་ཙམ་ཡང་མེད་པར་
སྔགས་ལ་སྤྱོད་ལོ་རེ་བྱས། ལྟུང་བའི་ཆར་བའི་དཀྱིལ་ན་ངོ་ཚའི་གོས་ཕུད་ནས་
བསྡད་། བརྟག་གཉིས་ལས། ཅུང་ཟད་དྲོད་ནི་ཐོབ་པ་ན། །གལ་ཏེ་སྤྱོད་པ་
བྱེད་ འདོད་ པས། ། ཅེས་ གསུངས་ པས། ཡོན་ ཏན་ གྱི་ ཁྱད་ པར་ ཐོབ་ ན།
གསང་སྔགས་ལ་སྤྱོད་གསུངས་པར་འདུག་སྟེ། ངེད་ད་ལྟའི་ཆོས་པ་ཚོ་ལ་ཡོན་
༡6



ཏན་མི་དགོས་ཧམ་པ་ཡོད་ན་དེ་ཀས་ཆོག ཡང་སྐབས་ཤིག་ལ་སྐད་ཆ་ཅིག་ལ།
རི་བོ་དགའ་ལྡན་ན། དགེ་འདུན་གྱི་ལྷག་མ་ཁྱི་དང་སྤྲང་པོ་ལ་མི་སྟེར་བ་འདུག་
ཟེར། དེ་འདྲ་ཡིན་ན་བཙུན་པས་སུ་རཱུ་པ་གཏོང་མི་བཏུབ་པར་འདུག ལྷག་
ལ་ཉེས་པ་དེ་ཙམ་ཡོད་ན། ཕུད་ལ་ཅི་འདྲ་ཡོང་ཤེས། སྤྱིར་དཀོན་མཆོག་ཡུལ་
གཉན་ཟེར་ཏེ། དགེ་འདུན་ལ་གནང་བ་ཞུ་བཏུབ་པ་ཡིན། གནང་བ་ཞུས་
ཀྱང་མི་བཏུབ་ན། ཉིན་རེ་བཞིན་དུ་དུས་དྲུག་ཏུ། །སྦྱིན་པ་རྣམ་བཞིན་རྟག་ཏུ་
སྦྱིན། །ཟེར་བ་དེ་ཡང་མི་བཏུབ། དེ་འདྲ་རང་ཡིན་ན་མི་ནག་པ་མིན་པ་ཆོས་
པས་སྦྱིན་པ་གཏོང་མི་བཏུབ་པས་ཧ་ཅང་རང་ཐལ་ལོ། །ཡང་ལྷ་སར་ཕྱིན་པས།
གསང་སྤྱོད་པ་ཡིན་ཟེར་ནས། མི་གང་མང་ས་ན་ངག་བཅད་ནས་བསྡད་འདུག།
དེར་རྡོ་རྗེ་གདན་པའི་དགེ་བཤེས་ཅིག་ན་རེ། རྒྱུད་ནས་གསུངས་པའི་གསང་
སྤྱོད་ནི། ། ཡང་ན་དབེན་པའམ་བས་མཐའ་རུ། ། སྒོམ་པ་བཟང་པོ་བརྗོད་པར་
བྱ། །ཞེས་པ་ལས། གྲོང་གསེབ་ཏུ་ལམ་ཟན་སྒུག་པ་འདི་འདྲ་ལ་ཅི་འདྲས་ཡོང་
བ་ཡིན་ཟེར། ངག་བཅད་པ་ཞེ་སྡང་ལངས། འབྲང་གཙང་ཅིག་གང་ནའང་
མི་འདུག བླ་མས་དཔོན་པོ་བྱེད། སྔགས་པས་གསང་སྔགས་བོན་དུ་དགྱེར།
དགེ་བཤེས་ཚོས་ཚོང་ཁེ་ཕོགས་དང་བཙུན་ཆུང་གི་སྙིང་སྡུག་བྱེད། རྣལ་འབྱོར་
པ་ཚོ་ཡང་དཔེ་ཧ་རས་བྱིན་གྱིས་བརླབས་པའི་སྤྱོད་པ་བྱེད། ཐམས་ཅད་དང་
པོའི་ཤུལ་ན་མི་འདུག་ཟེར། ཡང་སྐབས་ཤིག་ན། མི་མང་པོ་ཁ་འཐབ་བྱེད། །
སྤྱི་པ་ལ་མི་དགོས་ན། ང་གཅིག་པོ་ལ་མི་དགོས་ཟེར། དེ་ནས་བརྒྱ་དཔོན་ཁོ་
ན་རེ། མི་རེ་རེ་ནས་མི་དགོས་ན། སྤྱི་པ་ཟེར་བའི་མི་ཅིག་ཟུར་ན་མེད། རེ་
རེ་མང་པོ་ཚོགས་པས་སྤྱི་པ་བྱུང་བ་ཡིན། རེ་རེ་ནས་མེད་ན་སྤྱི་པ་ཟད་འགྲོ་ཟེར།
ངས་བལྟས་པས། རྒྱལ་དབང་ཆོས་རྗེའི་གསུང་ནས། བྲོ་པ་འདྲ་བའི་ཡོན་
ཏན་ལའང་། ངས་བྱས་བསམ་པ་རེ་དགོས། གསུངས་པ་བཞིན། ཆོས་



འཇིག་རྟེན་གང་ལའང༌། ཐམས་ཅད་ཀྱིས་འདུན་མ་གཅིག་ཏུ་སྒྲིལ་དགོས་པ་
ཡིན། མི་གཅིག་ལྟོ་ཟ་ནའང༌། ཁ་ལག་ཐམས་ཅད་སྤྲུགས་ནས་མ་ཟོས་ན་སྐྱོན་
འོང་། ལྕེ་དང༌། སོ་དང༌། ཁ་དང༌། སེམས་དང་། ཐམས་ཅད་རྡོག་
ཁམ་གཅིག་ཟ་བ་ལ་བྲེལ་འཚུབ་ཅི་འདུག མ་སྒྲིམས་ན། ལྕེ་འཐེམས་པ་དང་།
མིད་པ་འཆུས་ པ་ སོགས་ མང་པོ་ཡོང་། དེ་བཞིན་ཆོས་ལ། ཉན་པ་དང་།
སེམས་པ། སྒོམ་པ་རྣམས། དབུས་པ་བག་ཚ་ཟ་བ་འདྲས་དགོས། དབུས་
པ་ བག་ཚ་ཟ་བ་ དེ་ཇི་འདྲས་ཡོང་ ཟེར་ན། བག་ ཚ་ གཅིག་ མིག་ ལ་ མནན། །
གཅིག་ཁ་རུ་བཅུག གཅིག་ཤིང་བུའི་རྩེ་ལ་བསྐྱུས་ནས། ཞོར་ལ་སྔོ་ཚོད་ཧུབ་
རིང་ཤ་རེ་ཟ་བ་ཡིན། དེ་བཞིན་ཆོས་ཡང་། རྣ་བས་ཉན། ཡིད་ཀྱིས་སེམས།
དོན་ལ་བསྒོམས། ཞོར་ལ་ཆོས་སྤྱོད་རྣམས་ཚར་བ་བྱེད་དགོས། དེ་མ་ཡིན་
པའི་བླ་མས་སྐམ་བཤད་རེ་བྱེད། གྲྭ་པས་ཉན་ལོ་རེ་བྱེད་པ་འདི་ཀུན། བསྲུང་
ཆ་བ་ཉི་མ་མ་འཕྱིད་པ་ཚོ་དང་འདྲ། ཡང་སྐབས་ཤིག་ན། སྨུག་ལ་རྗེའི་བཀའ་
ལས། ཁྱེད་བྱ་བྲལ་བ་འདི་ཚོ་སེམས་མ་བཅོས་པར་བཞག་པས་ཆོག་ཟེར་ཏེ།
གྲུབ་ཆེན་ཨོ་རྒྱན་པས། མ་བཅོས་པར་འཇོག་པ་འདི་སླ་ཤོས་གསུམ་གྱི་ཡ་བ་
ཅིག་ཡིན། ཆོས་དང་སྐྱབས་འགྲོ་གཅིག་པུས་ཆོག་སྟེ། དེ་ལའང་སྐྱབས་ཡུལ།
འགྲོ་མཁན། དགོས་ཆེད་སོགས་མང་པོས་ཤེས་དགོས། སྐྱབས་ཡུལ་ངོ་ཤེས་
པ་ལ། སངས་རྒྱས་ངོ་ཤེས་དགོས། དེ་ཤེས་པ་ལའང་ངེས་དོན་ཤེས་དགོས།
གཟུགས་སྐུ་ནི་སངས་རྒྱས་མ་ཡིན་པར་གསུངས་ཏེ། གང་དག་ང་ལ་གཟུགས་སུ་
མཐོང་། །གང་དག་ང་ལ་སྒྲར་ཤེས་པ། །ལོག་པའི་ལམ་ལ་ཞུགས་པ་སྟེ། ། སྐྱེ་བོ་
དེས་ནི་ང་མི་མཐོང་། ། ཞེས་གསུངས་པས་དཔེར་ན། ཆོས་རྣམ་གཉིས་དང་
འཕགས་པའི་ཚོགས། ། གཏན་གྱི་སྐྱབས་མཆོག་མ་ཡིན་ཏེ། ། སྤངས་ཕྱིར་བསླུ་
བའི་ཆོས་ཅན་ཕྱིར། ། མེད་ཕྱིར་འཇིགས་དང་བཅས་པའི་ཕྱིར། ། ཞེས་ དང་།
28



ཡང་། ཐུབ་པ་ཆོས་སྐུ་ཅན་ཕྱིར། །ཚོགས་ཀྱང་དེའི་མཐར་ཐུག་ཡིན། །དེས་ན།
མཐར་ཐུག་གི་སྐྱབས་རང་འཇིགས་པ་ལས་གྲོལ་བ་ཅིག་དགོས་པའི་སྐད་དུ་འདུག
འབྲི་ཁུང་འཇིག་རྟེན་མགོན་པོ་ལ། རྗེ་ཕག་མོ་གྲུབ་པས། ཆོས་ཐམས་ཅད་ལྔ་
ལྡན་དུ་སྒྲིལ་ལ་ཉམས་སུ་ལོངས་གསུངས་པས། ང་ནི་ཕྱག་རྒྱ་ཆེན་པོ་རང་བསྒོམ་
ཟེར་བ་འབྲི་ཁུང་པས་ཞུས་འདུག་པར། ཕག་མོ་གྲུབ་པའི་ཞལ་ནས། འོ་ན་
ཐེག་པ་ཆེན་པོའི་རྩ་བ་བྱང་ཆུབ་ཀྱི་སེམས་མི་བསྒོམ་མམ། བྱིན་རླབས་ཀྱི་རྩ་བ་
བླ་མ་མི་བསྒོམ་མམ། དངོས་གྲུབ་ཀྱི་རྩ་བ་ཡི་དམ་མི་བསྒོམ་མམ། འཁོར་
འདས་ཀྱི་རྩ་བ་ཕྱག་ཆེན་མི་བསྒོམ་མམ། ཐམས་ཅད་བྱང་ཆུབ་ཏུ་བསྔོ་དགོས་
པས་བསྔོ་བ་མི་དགོས་སམ་གསུངས། དེ་རྣམས་མཛད་པའི་དམ་བཅའ་ཕུལ་
བར་འདུག གསུངས། དེ་ལ་ངས་འདི་སྐད་ཞུས། སྤྱིར་གྱིས་ཐུགས་བདེན།
གཞན་ ཕྱག་ རྒྱ་ ཆེན་ པོ་ འདི། ཡུམ་ ཤེར་ ཕྱིན་ གྱི་ སྦས་ དོན་ ཡིན། དེ་ ལ།
འཁོར་ལོས་བསྒྱུར་རྒྱལ་ལམ་གང་ནས་ནི་རྟག་འགྲོ་བ། །ལམ་དེ་ཉིད་ན་རིན་ཆེན་
བདུན་དང་དཔུང་ཚོགས་འགྲོ། །གང་ནས་རྒྱལ་བའི་ཤེས་རབ་ཕ་རོལ་ཕྱིན་འདི་
འགྲོ། །དེ་ཉིད་ནས་ནི་ཡོན་ཏན་ཆོས་ཀུན་འགྲོ་བར་འགྱུར། །ཞེས་གསུངས་པས།
ཕྱག་རྒྱ་ཆེན་པོ་གང་ན་ཡོད་པ་ན་ལྷ་བླ་མ་དང་རྟེན་འབྲེལ་དུ་མ་འཛོམ་ཡོང་ཞིང༌།
ཤེས་པ་ཅིག་གིས་བྱས་ན་ལྔ་ལྡན་མི་དགོས་བརྒྱ་ལྡན་ཡང་ཡོང་། མི་ཤེས་པ་ཅིག་
གིས། ཁྲི་ལྡན་མཛད་རུང་གཅིག་ཀྱང་མི་ལྡན་པ་ཅིག་འོང་ཞུས་པས། འདུག་
པ་དེ་ཀ་འདུག་གསུངས། ཇོ་བོ་རྗེ་བོད་དུ་བྱོན་དུས། ལོ་ཙྪ་བ་ཆེན་པོ་ལ་དྲི་བ་
མཛད་པས། ལྷ་སོ་ སོའི་བསྐྱེད་རྫོགས་ཐ་དད་དུ་ སྟོན་ཐུབ་པ་ཐུགས་མཉེས་
ནའང་། ཐམས་ཅད་གཅིག་ཏུ་སྒྲུབ་ན་དེ་ལྟར་མིན་གསུངས་ནས། ཨ་ཁ་ང་
བོད་དུ་འོངས་དགོས་པར་འདུག ངོ་བོ་གཅིག་རྣམ་པ་ཀུན་ཚང་བའི་ལག་ལེན་
བྱེད་དགོས་པ་ཡིན་གསུངས་ནས་གདམས་ངག་གནང་། མང་པོ་གཅིག་ཏུ་་་



འདོམས་པའང་འོང་ངམ་ཞུས་པས། དེ་ཡང་ལེགས་པོ་ཡིན་གསུངས། ཡང་
སྐབས་ཤིག་ན། རྣལ་འབྱོར་པ་ ཅིག་ན་རེ། རང་གི་རྒྱུད་ཀྱི་ཉོན་མོངས་པ་
གཤའ་མ་རང་ཟློག་པའི་ཐབས་ཤིག་བྱེད་ན་གང་ཕན་ཟེར་བ་ལ། སྤྱིར་གྱི་ཟློག་
ལུགས་མང་ནའང་། ངའི་བསམ་པ་ལ། གང་དཀའ་བ་དེ་བཅོམས་ན་ནུས་པ་
ཆེ། དུག་གསུམ་པོ་དུས་གཅིག་རང་ལ་འཇོམས་པ་དཀའ། དེ་འདུལ་བ་ལ།
ལུས་ངག་ཡིད་གསུམ་ཐ་མལ་དུ་མ་ལུས་པ་ཅིག་དགོས། དེ་ཡང་། ཁེ་དང་རྒྱལ་
ཁ་གཞན་ལ་སྟེར། གྱོང་དང་བུབ་ཁ་རང་གིས་ལེན་པའི་འབྲོམ་སྟོན་པ་རྒྱལ་བའི་
འབྱུང་གནས་ལྟ་བུ་ཅིག་དགོས་པ་ཡིན། དེ་ལས་ཟློག་པའི་ཁ་མིན་པ་ལག་ལེན་
མེད་པའི་ཆོས་པས་ཅི་བཏུབ། དགེ་བའི་བཤེས་གཉེན་ཁུ་དང་བཅས་པ་ཚོ།
ཐོས་པ་ལུང་རིག་གི་རྒྱ་མཚོར་འདུག་སྟེ། བདག་བཟང་མགོ་སྨོད་ཀྱི་ཆོས་འདི་
མེད་ན། རྒས་ཁར་ཆོས་དང་དེའུ་མ་མཇལ་གསུངས་ནས། འབྲོམ་མཇལ་དུ་
བོང་བུ་ཅིག་ལ་འབུལ་བ་དང་ལམ་ཆས་བཀལ། བཙུན་ཆུང་ཅིག་ཕྱག་ཕྱིར་ཁྲིད།
ལམ་རིང་མོར་ཤར་ནས་བྱོན་འདུག ཁོང་ལ་རྟ་དྲེའུ་དང་། གྲྭ་པས་མ་་་་
བརྡུགས་ལོ། བྱང་ཆུབ་ཀྱི་སེམས་མེད་ན། ཆོས་ཀྱི་ཚིག་བློ་ལ་ཡོད་གཞན་འདྲ།
ལྷས་སྦྱིན་གྱི་བློ་ལ་གསུང་རབ་གླང་པོ་ཆེའི་ཁལ་རྒྱབ་འགའ་རེ་ཡོད་པ་བཤད།
རབ་ཏུ་བྱུང་བ་གཞུང་མ་ཅིག་མཛད་ན། འདི་ཀ་ངོ་མཚར་ཆེ། ཡང་བཙུན་པོ་
མི་ མཛད་ ན། རབ་ བྱུང་ གི་ རྟགས་ བོར་ ན་ བསྟན་ པའི་ ཞབས་ མི་ འདྲེན།
བཀའ་གདམས་པའི་གསུང་ཙོ་ན། མུ་སྟེགས་པ་རལ་པ་ཉིལ་ལེ་བ་ཙོས་ཀྱང་།
སངས་རྒྱས་ཀྱི་བསྟན་པ་ལ་རྨ་འབྱིན་པར་མི་ནུས། རབ་བྱུང་གི་གཟུགས་་་་་
བཅངས་ནས། ཆོས་མིན་གྱི་བྱ་བ་བྱས་ན། སྤྱི་སྒོས་ཐམས་ཅད་ཀྱི་བསྟན་པ་
ཆུད་ཟོས་འགྲོ་བར་འདུག་གསུངས། ཡང་གཅོད་ཡུལ་བ་ཁ་ཅིག་ན་རེ། ཆོས་
འདི་ལ་བློ་གཤེད་ཅིག་རང་དགོས་ཟེར། ངས་འདི་སྐད་བྱས། གསེར་འོད་ན།
30



དཔའ་ཞིང་བརྟུལ་ཕོད་མཁས་ཤིང་གསལ་བར་ཤོག ། དེ་དག་རྟག་ཏུ་བྱང་ཆུབ་
ཕྱིར་ སྤྱོད་ འགྱུར། ། གསུངས་ པ་ ཡོད་ པས། བྱང་ ཆུབ་ ཀྱི་ ཕྱིར་ སྤྱོད་ ན་ ནི།
དཔའ་བ་དེ་བཟང༌། དེ་བཞིན་མིན་པའི་རི་རྡོ་ཀླུང་ལ་བསྐྱེལ་ ཀླུང་རྡོ་རི་ལ་
བསྐྱེལ། མཚོ་དཀྲུག་ཤིང་གཉན་གཅོད་པ་འདི་རང་སངས་རྒྱས་ཀྱི་ལམ་ཨེ་ཡིན། །
སྔར་གཅོད་ཡུལ་བའི་བླ་མ་བཟང་པོ་ཙོས། དེ་འདྲ་རེའང་མཛད་དགོས་བྱུང་
འདུག་པས། ད་ལྟ་གཅོད་ཡུལ་བའི་གྱང་ར་བོང་བུའི་རྣ་བ་འདྲ་བ་འདི་ཀུན། །
སྲན་མ་མ་ཐུབ་ཡོས་ལ་ཆེམ་ཆེམ་ཟེར་བ་དེར་འདུག དཔེར་ན་ནང་སོ་སྒར་པས་
ཐམས་ཅད་བརྡུངས་པས། ད་རྟིང་མ་ཚོ་ལ་འོ་བརྒྱལ་ཅི་འདྲས་འདུག ཐེག་
པ་དམན་པ་ཡིན་ན་ཡང་། སེམས་ཅན་ལ་གནོད་འཚེ་སྤོང་དགོས་པར་བཤད།
ཐེག་པ་ཆེན་པོ་ཡིན་ན་ཕ་མ་བརྡུངས་པར་འདུག སྔགས་པ་ཡིན་ན་ཡི་དམ་
བརྡུངས་པར་འགྲོ། ཕྱག་ཆེན་པ་ཡིན་ན་ཆེད་དུ་འཛིན་པ་ཞུགས་པར་འགྲོ།
གལ་ཏེ་གཅོད་ཡུལ་བ་ཡིན་ཟེར་ན། ནང་དུ་བདག་འཛིན་གཅོད་དགོས་པ་ཡིན།
ཡང་ལྷ་འདྲེ་ལ་ལས་འབྲེལ་འདོགས་ཟེར་ན། རང་ལ་ཐུགས་རྗེ་ཡོད་ན་གང་ན་
གནས་པའི་སེམས་ཅན་ཐམས་ཅད་བདེ་ཞིང་སྐྱིད་པ་དེ་ལྷ་འདྲེ་མི་གསུམ་ཀའི་འགྲོ་
དོན་ཡིན་མོད། གཞན་སྡུག་པོ་བཏང་བ་འགྲོ་དོན་ཡིན་ན། ངན་སོང་གསུམ་
པོ་འགྲོ་དོན་ཆེ་བར་འདུག་སྟེ། དེ་ལ་འགྲོ་དོན་མི་ཟེར། གྲུབ་ཐོབ་གླིང་རས་ཀྱི་
མགུར་ལས། འཁོར་བ་རྣམ་རྟོག་གི་དུར་ཁྲོད་ན། །འཇིག་རྟེན་ཆོས་བརྒྱད་ཀྱི་
རོ་ལངས་མཁན། །གནས་འཇིགས་སུ་རུང་བ་ཅིག་དེ་ན་འདུག །ཁྱེད་རོ་སྙོམས་
ཅིག་མཛད་ན་དེ་རུ་མཛོད། ། གསུངས་པས། དེ་ཙོ་གཅོད་ཡུལ་ཟབ་པར་གོ་
བྱས། ཡང་མགྲོན་ཁང་ཅིག་ནི་བསྡད་ཡོད་དུས། དེར་ཚོགས་པ་རྣམས་ན་རེ།
གྲུབ་མཐའ་འདི་ལ་མི་གཅིག་པ་མང་པོ་འདུག་པས། གང་གི་ལུགས་འདི་བདེན་
ཟེར། ངས་འདི་སྐད་བྱས། རྒྱལ་པོ་ཀྲི་ཀྲིའི་རྨི་ལམ་ན། རས་ཡུག་གཅིག་



ནས་རས་ཁ་རེ་རེ་བགོས་ནས་བྱིན་པས། རས་ཁ་རེ་རེ་པོ་དེའང་རས་ཡུག་སྣ་
ཚང་བ་རེ་བྱུང་བ་རྨིས་གསུངས། དེ་ཉན་ཐོས་སྡེ་པ་བཅོ་བརྒྱད་ལ། སངས་
རྒྱས་ཀྱི་གསུང་དགོངས་པ་ཡུག་གཅིག་པོ་རང་སར་གོ་ལུགས་རས་ཁ་རེ་དང་འདྲ་
བ་རེ་བྱུང་བ། དོན་ཡུག་རེ་དང་འདྲ་བར་བྱུང་བའི་རྟགས་སུ་འདུག ཐུབ་
པའི་གསུང་རབ་ཟབ་མོ་དེ། བླ་མ་མཚན་ལྡན་ཅིག་གིས། སློབ་མ་སྣོད་ལྡན་
ཅིག་ལ་བཤད་པ་དེ་ཆོས་ཟབ། གཞན་ཆོས་གང་ནས་བྱུང་འདི་ནས་བྱུང་མེད་པ་
ཅིག བླ་མ་ཐོས་བསམ་གང་ཡང་མེད་པའི་མི་ལབ་དགུ་ལབ། མི་དྲན་དགུ་
དྲན། སྡོམ་པ་དང་དམ་ཚིག་གང་ཡང་མེད་པས་གྲལ་མགོར་བསྡད། སློབ་མ་
ཤེས་རབ་དང་དད་པ་ངེས་འབྱུང་གང་ཡང་མེད་པར། ཉི་མ་མ་འཕྱིད་པར་བྱུང་
ན་བྱེད། མ་བྱུང་ན་བསྒྱུར་གཏོང་བ་ལ། རྒྱ་གར་མཁས་པའི་ཡུལ་ན་མ་གྲགས།
ལོཙྪ་མཁས་པས་མ་བསྒྱུར། བོད་ཀྱི་བླ་མ་མཁས་གྲུབ་ཀྱིས་ཉམས་སུ་མ་བླངས་
པའི་ཆོས་དང་གསུམ་པོ་དེ་རྣམས་འཛོམས་ན། ཆང་དང་ཟན་གོང༌། ཤ་ཉ་
སྒོག་བཙོང་ནི་མོད་པོ་ལ་ཉམས་དགའ་མོ་འདྲ་བ་ཅིག་འདུག ཕུགས་ནི་བློ་མ་
བདེ་བའི་ཚད་ཐུབ་བྱས། ལ་ལ་ལུང་རིགས་ལ་མ་བལྟོས་པའི་ཆོས་ཡོད་ཟེར་ཏེ།
མཐའ་དྲུག་ཚུལ་བཞི་མ་གོ་བ་ཡིན། ཆོས་ཉིད་ལ་ཡི་གེ་མེད་ཟེར་བ་ཡིན་མོད།
གཞན་ཡང་ཡང་དགོན་པའི་གསུང་ལས། བཀའ་མདོ་རྒྱུད་ཀྱི་སྲིད་དང་མི་་་
མཐུན་ན། །ལམ་ཕུན་ཚོགས་ཀྱི་དམག་དཔུང་མི་འཁུལ་བས། །འཁོར་བའི་་་་
གཡུལ་ངོ་བཟློག་པ་དཀའ་མོ་ན་གདའོ། །ཐག་རང་ལ་ཆོད་ཅིག་རྣལ་འབྱོར་པ། །
གསུངས། བཀའ་མདོ་རྒྱུད་ཀྱི་དགོངས་པ་ཕྱིན་ཅི་མ་ལོག་ཙམ་བྱུང་ན་མཛོད་
བྱས། ཡང་བལ་པོ་འཁོར་བའི་བྱ་བྲལ་བ་ཅིག་ན་རེ། འཛིན་མེད་ཀྱི་ངང་ནས་
ཆང་བཏུང་ཆོག་ཟེར་ནས་འཐུང་གི་འདུག ངས་འདི་སྐད་བྱས། འཛིན་པ་
མ་ཞུགས་པ་དེ་རྣལ་འབྱོར་པ་ཁྱད་འཕགས་ཡིན། ད་འོ་ན་འཛིན་མེད་ཀྱི་ངང་
32



ནས་སྲོག་གཅོད། འཛིན་མེད་ཀྱི་ངང་ནས་བརྐུ་མ་བརྐུ། འཛིན་མེད་ཀྱི་ངང་
ནས་བསླུས་ མགོ་གཡོགས་དང་དུག་སྦྱོར་ གཏོང་བ་ སོགས་ བྱས་ ན་ ཅིར་འགྱུར།
འཛིན་མེད་དེ་གང་ལ་ཟེར། འོ་ན་ཡི་དམ་ཆོས་སྐྱོང་རྣམས་བདུད་རྩི་བཞེས་པར་
འདུག་ཟེར་ན། ཁོང་རྣམས་ཆང་ཉོ་ཡི་འདུག་གམ། འཚོད་ཀྱི་འདུག་གམ།
ཆང་རྒྱུ་ཇི་འདྲ་བ་འདུག འཇའ་ཚོན་ལྟ་བུའི་སྐུ་ལ་ཆང་ཨེ་དགོས། མདོ་སྡེ་ན།
བཅོམ་ལྡན་འདས་ནི་གཞན་གྱི་དོན་དུ་གཟུགས་བཟུངས་ཀྱང་། ཞལ་ཟས་ལྟོ་
བར་བཞེས་མ་མྱོང་བའི་ལོ་རྒྱུས་འདུག དྲན་པས་མ་ཟིན་པས་ཀ་ཆད་དང་བྱས་
པ་ཚོ་དགོས་པ་བྱུང་བ་ཡིན་མོད། དྲན་པ་བྱས་ཀྱང་དེའི་ཉེས་པ་ཤེས་ནས་མི་
བྱེད་པ་དེ་དྲན་པ་ཅིག་ཡིན། མ་བཅོས་པར་ཧྲིག་གེ་ཡེར་རེ་རྗེན་ནེ་འཇོག་པ་དེ་
མ་ཡེངས་པའི་དྲག་ཤོས་ཡིན། དེ་ལ་ཆང་དང་ཆུའི་རྟོག་པ་མེད། དེ་མེད་ཙ་ན་
ཁ་སྐོམ་པ་མི་ཡོང་། རྟོག་པ་ཕྲ་མོ་ངོས་མ་ཟིན་ན། རྒྱུ་མཚན་ཆེན་པོ་མི་ཡོང་།
ཆང་འཐུང་སྙིང་འདོད་ན་ངས་གཉེན་པོས་མ་ཐུབ་བྱས་ན་དགའ་བྱས། འཛིན་
པ་མ་ཞུགས་འགྱུས་པས་ཆོག ། འདི་ལ་རྣམ་རྟོག་སྒོམ་ཤར་ཟེར། ། གསུང་བ་
རྒོད་ཚང་བའི་ གསུང་ན་འདུག་ སྟེ། ཅུང་དགོངས་པ་གཅིག་མ་བྱུང་དོགས།
འཛིན་པ་མ་ཞུགས་ཙམ་བཅོམ་ལྡན་འདས་ལའང་ཡོད་ལས་ཆེ། ཇོ་བོ་རྗེ་ལ་
སོགས་པའི་པཎ་གྲུབ་འདི་ཀུན་ལའང་ཡོད་དེ། ཉོ་ཆང་མཛད་བགྲོས་མ་ཐོས། །
རྗེ་བོ་དོང་པའི་དེ་ཉིད་སྙིང་པོ་ན། ཡིད་ལ་མི་བྱེད་པ། སོ་མ། ལྷུག་པ།
མ་བཅོས་པ། མི་རྟོག་པ་འདི་ཚོ། བསྐལ་ཆེན་བརྒྱད་ཁྲིར་མི་འཆི་བའི་ལྷར་སྐྱེ་
བ་མ་གཏོགས། སངས་རྒྱས་མི་ཐོབ་གསུངས་པ་འདུག་སྟེ། ཁོང་གསུང་རབ་
མང་པོ་གཟིགས་ པས། དེ་འདྲ་བཤད་ཡོད་པ་ནི་སྲིད། ཐུབ་པ་ཆེན་པོའི་
གསུང་ན་ནི། ཕུང་འདི་སྟོང་ཞེས་རྟོག་ནའང་བྱང་ཆུབ་སེམས་དཔའ་དེ། །
མཚན་མ་ལ་སྤྱོད་སྐྱེ་མེད་གནས་ལ་དད་མ་ཡིན། ། གསུངས་པ་དང་ནི་འགལ།



ཁོང་རང་གི་ལུགས་ལ་ནི། ཆོས་ཐམས་ཅད་གཞི་མེད་རྩ་བྲལ་ཡིན་ཟེར་བ་ངག་
ཏུ་བརྗོད། ཡིད་ལ་ཡང་བསམ་གསུངས་པ་འདུག་པས། དེ་ཀ་ཡིན་ཞིང་་་་
བདེན་ན། དམིགས་པ་མེད་པའི་ཆོས་ཟབ་མོ་ཚོ་རང་སྐྱས་བཏེགས་ནས་འོག་
མིན་དང༌། ལྕང་ལོ་ཅན་ཚོར་འབྱོར་ ས་ཡོད་ན་འབྱོར་རན་འདུག་གོ་བྱས།
ངེས་པའི་དོན་རང་ལ་འཇམ་དཔལ་གྱི་ཐུགས་ལ་ཤོར་ཡོང༌། གཞན་གཟི་བརྗིད་
ཅན་མང་པོ་བརྡུགས་པར་བྱེད། སྡུད་པར། ཐོས་ནས་བློ་ཆུང་དེ་ཡིས་འདི་ནི་
སྤོང་བྱེད་དེ། །སྤངས་ནས་སྐྱབས་མེད་གྱུར་པ་དེ་ནི་མནར་མེད་འགྲོ། །གསུངས།
གང་ལའང་མི་སྤྱོད་པ་ཡུམ་ཆེན་ཤེར་ཕྱིན་ལ་སྤྱོད་པར་གདའ། ཡང་བྱ་བྲལ་བ་
ཅིག་ དང༌། དགེ་ བཤེས་ ཅིག་ན་རེ། ད་ ལྟ་འདུལ་ བ་ དང་ སུ་ མཐུན་ ཟེར།
བཅོམ་ལྡན་འདས་དང་རྒྱན་དྲུག་མཆོག་གཉིས་ཇོ་བོ་རྗེ་ཡབ་སྲས་རྣམས་མཐུན་ལ་
ཆེ། འདུལ་བ་ཡི་གེར་བྲིས་པའི་སྣག་ཚ་ཤོག་བུ་མཐུན་ཡོང་། གཞན་ཡང་
གཟུགས་བརྙན་ཕྱོགས་མཐུན་རེ་ཡོད་པ་འདྲ། དོན་མཐུན་རང་མ་མཐོང་བྱས་
པས། མཐུན་པ་ལ་ཇི་ལྟར་དགོས་ཟེར། ལུས་ཆོས་གོས་གསུམ་དང་བཅས་
ནས་ལུས་ཀྱི་མི་དགེ་བ་སྤོང་། ངག་འཇམ་ཞིང་དེས་པར་བྱས་ནས་ངག་གི་མི་
དགེ་བ་སྤོང་། སེམས་ལས་སུ་རུང་བར་བྱས་ནས་མི་དགེ་བ་མཐའ་དག་སྤངས་
ན་འདུལ་བ་དེར་གདའ། བཅས་པའི་འདུལ་བ་དེ་རྗེ་ཡབ་སྲས་ལ་ཡོད་པའི་
ལུགས་སུ་འདུག་གོ། ། དོན་གྱི་འདུལ་བ་དེ་བཀའ་བརྒྱུད་པ་ལ་ཡོད་པའི་ལུགས་
ཡིན། གཉིས་ཀ་ཡོད་པའི་བཟོ་འདྲ་བ་ཞིག་ས་སྐྱ་པ་ཙོ་མཛད་ཀྱི་འདུག རྙིང་
མ་བ་འདི་ཀུན་ཆོས་ཟབ་དྲགས་ནས། འདུལ་བ་དང་བཅས་པའི་རྒྱུ་འབྲས་ཀྱི་
ཆོས་རང་ལ་བརྩི་འཇོག་ཆེར་མཛད་མི་དགོས་པ་འདྲ་འདུག་པས། དེ་ཀའང་
ཡིན་པ་དཔེའོ་བྱས། ཡང་ཁ་ཅིག་བླ་མས་གྲོས་དཔོན་དང་། སྡེ་རིགས་འཛིན་
པ་མི་འོས་ཞེས་གླེང་བ་ན། ངས་འདི་སྐད་བྱས། སྤྱིར་གྱིས་རང་སར་ལས་ཚན་
34



རེ་ཡོད་ནའང་། སོར་ཕྲེང་ཅན་གྱིས་སྤྱད་པའི་ལས་དེ་ཀུན་ཀྱང་ལྟར་སྣང་ཡིན་
པར་གསུངས་ཏེ། འདི་ནས་སངས་རྒྱས་ཀྱི་ཞིང་ལྷོ་ཕྱོགས་སུ་གངྒའི་ཀླུང་དྲུག་ཅུ་
རྩ་གཉིས་ཀྱི་བྱེ་མ་སྙེད་ཀྱི་སངས་རྒྱས་ཀྱི་ཞིང་འདས་པ་ན། འཇིག་རྟེན་གྱི་་
ཁམས་རིན་པོ་ཆེ་ཐམས་ཅད་ཀྱིས་བརྒྱན་པ་ཞེས་བྱ་བར། དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འཇིག་རྟེན་ཐམས་ཅད་ཀྱིས་
མཐོང་ན་དགའ་བ་མངོན་པར་འཕགས་པ་བརྩོན་པ་ཆེན་པོ་ཞེས་བྱ་བ་ཡིན་པར་
མདོ་ནས་གསུངས་པས་ན། སུ་སུ་ཡིན་མི་ཤེས་པས། མངོན་ཤེས་མེད་པས་མ་
སྤྱད་མཛོད་བྱས། སྡུད་པ་ལས། སེམས་ཅན་འདི་དག་ཁྲིམས་ལྡན་འདི་དག་
ཁྲིམས་འཆལ་ཅེས། །སྣ་ཚོགས་འདུ་ཤེས་ཞུགས་པ་ཤིན་ཏུ་ཚུལ་ཁྲིམས་འཆོལ། །
གསུངས་པ་འདུག་པས་རྟོག་པས་མ་དཔྱོད། བླ་མ་ཟེར་བའི་མིང་འདི་རང་ཐོབ་
པ་ལའང་བསོད་ནམས་ཆེན་པོ་གསོག་དགོས། ཐམས་ཅད་ཁྱད་འཕགས་རང་
སྙིགས་དུས་སུ་འབྱོན་པའང་དཀའ། འོན་ཀྱང་བག་ཚའི་རྡོར་སྒོག་བསྲེགས་
ཀྱིས་བཏུབ་བྱས་སོ། ཡང་ང་ལ་ཆོས་ཅིག་གསུངས་དང་ཟེར། དེ་ལ་འདི་སྐད་
བྱས། ཁེ་དང་རྒྱལ་ཁ་གཞན་ལ་བྱིན། །གྱོང་དང་བུབ་ཁ་རང་གིས་འཁུར། །དེ་
འདྲ་བྱུང་ན་ཆོས་པར་གདའ། །དེ་མིན་སྐྱ་བོ་སེར་གཟུགས་པ། །བྱས་སོ། ཡང་
ཁྱེད་རང་ལ་གང་འདྲས་ཡོད་ཟེར། ང་ལ་གོ་བ། སངས་རྒྱས་ནས་དམྱལ་བ་
ཡན་ལ་འདི་འདྲས་ཡོད་ཀྱི་གོ་ལུགས་ཆགས་པ་ཡོད། ཀློག་ཀྱང་དགའ་མོས་ཤེས།
ལག་ལེན་འཇིག་རྟེན་ཆོས་བརྒྱད་འདི་ཁ་འདྲིས་ཆེ་ལ། ཡུན་རིང་བ་ཅིག་བྱུང་
བྱས། ཡང་དགེ་འདུན་པ་འགའ་འཕྲོས་བྱེད་ཀྱི་འདུག་པ་ལ། ངེད་རང་གི་
མཆོད་གཞིས་འཕྲོག་པ་འདུག་པས། ད་ལན་བསྟན་པ་ལ་བསམས་ནས་སེར་
དམག་ ཅིག་མི་བྱེད་ཁ་ མེད་འདུག་ ཟེར། ངས་འདི་སྐད་བྱས། མདོ་ལས།
སྡེ་འཁྲུག་ཆེན་པོ་དང་། བཙུན་པས་དམག་བྱེད་པའི་ས་ཕྱོགས་མཐོང་བའི་མི་
35



དམྱལ་བར་འགྲོ་བར་བཤད། བཅོམ་ལྡན་འདས་ལ་བདུད་ཀྱིས་སྐྱོགས་དང་
མཚོན་ གྱི་ ཆར་ ཕབ་ དུས། ཉན་ ཐོས་ རྣམས་ ཀྱིས་ སེར་ དམག་ ནམ་ བྱས།
མོངྒལ་གྱི་བུ། ཀུན་ཏུ་རྒྱུ་རྣམས་ཀྱིས་འདམ་བུའི་ཚལ་བཞིན་བཅོམས་འདུག་སྟེ།
སུས་སེར་དམག་བྱས། མིང་བསྟན་པ་འཛིན་པར་བཏགས་ནས། དོན་བསྟན་
པ་བཤིག་པར་འདུག བཙུན་པའི་གཟུགས་ཀྱི་ཁྱབ་ཡ་འདིས། ད་རྟེན་གསུམ་
ཚུན་འཇིག་པ་འདི་བྱུང་བ་ཡིན་བྱས། དེ་ནས་ཡང་རྩོམ་པ་བྱེད་པའི་མི་རིགས་
འགའ། ང་ལ་ཁྱོད་རྩོམ་པ་བཟང་པོ་འདུག་པ། རྩོམ་པ་ཞིག་སློབས་དང་ཟེར།
ལར་གྱིས་དགེ་བའི་བཤེས་གཉེན་ཅིག་བྱེད་ན། འཆད་རྩོད་རྩོམ་གསུམ་མེད་ན་
ཅི་བཏུབ། གུང་ཐང་པ་བདེ་བའི་བློ་གྲོས་ཀྱིས་བླ་མ་ཤོང་སྟོན་ལ་བསྟོད་པ་ན།
ལུང་དང་རིགས་པའི་ཆུ་ཡིས་རབ་ལྕི་བ། །འཆད་རྩོད་འབྲུག་སྒྲོག་རྩོམ་པའི་གློག་
འགྱུ་ཞིང༌། །ཤེས་བྱའི་མཁའ་ལ་ཁྱབ་པར་རྒྱུ་བས་ན། །བླ་མ་དམ་པ་དབྱར་སྐྱེས་
ཆུ་འཛིན་འདྲ། །གསུངས་ནས་དེ་འདྲ་དགོས་པར་བཤད། གཞན་རྩོམ་པ་ལ།
དོན་མེད་དོན་ལོག་དོན་ལྡན་དང་། ། ཐོས་རྩོད་སྒྲུབ་པ་ལྷུར་ལེན་དང་། །ངན་
གཡོ་བརྩེ་བྲལ་སྡུག་བསྔལ་འབྱིན། །བསྟན་བཅོས་དྲུག་བྲལ་གསུམ་དུ་འདོད། །
གསུངས་པ་ཡོད། དེ་ཡང་། དོན་མེད་དང་དོན་ལོག ངན་ གཡོ་དང༌།
བརྩེ་བྲལ་སོགས་བརྩམས་པ་ལ་དགོས་པ་མེད། སྙན་ངག་སོགས་ཀྱི་འཕྲལ་་་
བཙོག་གཏམ་འདྲ་ནའང༌། ཕུགས་ཆོས་ལ་བློ་འཁྲིད་པའི་དོན་བཟང་པོ་འདུག་
ན་ཉེས་པ་མེད་བྱས་པས། འོ་ན་དུས་འཁོར་གྱི་འཇིག་རྟེན་ཁམས་ལེའུ་ནས།
སྦྱོགས་དང་མེ་མདའ་སོགས་གསུངས་པ། བརྩེ་བྲལ་དང་ངན་གཡོར་མི་འགྲོ་
འམ་ཟེར། ངས་འདི་སྐད་བྱས། དེ་ནི་མི་འགྲོ་སྟེ། ལུས་ཀྱི་རྣམ་པ་ལ་བརྟེན་
བཅས་པའི་རྟོག་པའི་རྩ་གནས་གཞོམ་པའི་བརྡ་ཡིན་ཏེ། དུས་འཁོར་ནས་འདི་
གསུངས། སེམས་ ཅན་རྣམས་ནི་ཐར་པའི་སླད་དུ་མཆོག་གི་ཐུགས་རྗེས་སྣ་་



ཚོགས་ཚད་རྣམས་དག་ཀྱང་ལུས་ལའོ། ། གསུངས་པས། མདའ་མཁན་གཞུ་
མཁན་དང་དཔེ་མི་མཚུངས་བྱས་སོ། ། ཡང་ཁྱེད་སྨོན་ལམ་གང་ལ་མཉེས་ཟེར།
ང་སྐྱེ་བ་ཐམས་ཅད་དུ་སངས་རྒྱས་ཀྱི་བསྟན་པ་འཛིན་པ་དང༌། སེམས་ཅན་ལ་
བདེ་སྐྱིད་སྟེར་བ་དང༌། ཅི་བྱེད་འགྲོ་བའི་དོན་དུ་འགྱུར་བའི་སྨོན་ལམ་་་
དགའ། ཚིག་རིགས་ནི། གསེར་འོད་ཀྱི་བྱང་ཆུབ་སེམས་དཔའ་མཛེས་པའི་
ཏོག་གི་སྨོན་ལམ་ལས་བྱུང་བའི་ལེའུ་བཞི་པ་དེ་ལ་དགའ་བྱས་པས། གཞན་གྱིས་
གསུངས་པའི་སྨོན་ལམ་གྱི་ཚིག་གང་ལ་ཐུགས་ཆེས་ཟེར། གཞན་སངས་རྒྱས་
ཀྱིས་གསུངས་པ་ལ་མོས། ཁྱད་པར་ཤེས་བྱའི་མཁའ་དབྱིངས་མ་འཇམ་་་་་་་
དབྱངས་ཀྱི་བསྟོད་པ་ན། སྐྱེ་བ་ཕྱི་མར་མཐོ་རིས་ཡོན་ཏན་མཆོག་བདུན་གྱིས་
མཛེས་པའི་དལ་འབྱོར་ལུས་ཐོབ་ནས། བསྟན་པ་ཚུལ་བཞིན་འཛིན་པའི་་་་
བཤེས་ གཉེན་དང་། ། མཇལ་བའི་རྟེན་འབྲེལ་སྒྲིགས་ཤིག་འཇམ་དཔལ་་་་་
དབྱངས། །ཟེར་བ་འདི་རང་དགའ། བླ་མ་མཚན་ལྡན་ཡིན་ན་སངས་རྒྱས་ཡིན་
ཐག་ཆོད། དེ་དང་མཇལ་ན་གནད་ཅིག་ཡོད་བྱས། དེ་ནས་ཡང་བྱ་ཡུལ་
ཕྱོགས་ལ་ཕྱིན། སྐུ་སྐྱེ་རིན་པོ་ཆེ་དང་། ནང་སོ་སྟག་རྩེ་ནས་ཡོན་མཆོད་ཙ་རི་
ལ་ཐེགས། ཡུམ་དཀར་མོ་ནས་གསལ་རྗེ་སྒྲུབ་སྡེ་ན་བཞུགས་འདུག ར་ལུང་
རིན་པོ་ཆེ་དཔོན་སློབ་གདན་དྲངས་ནས་གསུང་ཆོས་གསན། ངས་ཀྱང་ཞག་
ཤས་བསྡད། ཁྲི་དཔོན་བཀྲ་ཤིས་དར་རྒྱས་དེ། སྐུ་བསོད་ནམས་ཀྱི་རྒྱ་མཚོ་
གང་བ་དང་ཐུག ཙ་རི་འཁོར། ཆོས་རྒྱལ་ལྷུན་པོར་ཐམས་ཅད་ཞལ་རྒྱས་
དུས། རྟ་བཟའ་གཏོང་དགོས་རང་ཡང་བརྒྱད་བརྒྱ་ཙམ་འདུག རྗེ་རིན་པོ་
ཆེ་ལ་འབུལ་ནོད་བསམ་གྱིས་མི་ཁྱབ་པ་འབུལ་གྱི་འདུག ངས་ཀོང་པོ་ཕྱོགས་ལ་
ཕྱིན། ཕྱུག་པོ་དེ་འདྲས་ཀོང་པོའི་གོས་ཟས། མདའ་དོང་འཁོར་གསུམ་བྱིན་
པ་རྣམས་བཏགས། ཡར་འགྲོ་མར་འགྲོ་བྱེད་ཀྱི་བསྡད། ཆུ་སྐོར་ཅིག་གི་ས་ན་



རྒན་མོ་ཅིག་འདུག་པ་ན་རེ། ཆུ་སྐོར་འདི་ལ་དཔེ་ཅིག་བླངས་པའི་མགུར་མ་
ཅིག་གྱིས་དང་ཟེར། ཐབས་དང་ཤེས་རབ་ཁ་སྦྱོར་ཞིང་། །གཉིས་འཛིན་འབྲས་
བུ་ཕྱེ་མར་བྱས། །ཆོས་འཁོར་མ་རྒྱུད་ལུགས་སུ་བསྐོར། །རྗེ་རང་འཐག་རྒྱལ་པོའི་
ཞབས་ལ་འདུད། །བྱས་དབྱངས་རྟའི་གདངས་ལ་བཅུག་ནས་འཐེན་ནོ། །ཡང་
རྒྱུགས་ཆང་ཚུལ་ཡོད་པ་ཅིག་ན། རྒད་བུ་ཅིག་གིས་གསོལ་འདེབས་གྱིས་དང༌
ཟེར། ཀུན་ཁྱབ་ཕྱོགས་བྲལ་གྱི་བླ་མ་ལ། །ཀུན་འདུས་གཅིག་ཆོག་གི་མོས་གུས་
ཀྱིས། ། ཀུན་གཞི་རང་བབས་ནས་གསོལ་བ་འདེབས། ། ཀུན་ལྡན་ སྟོང་ཉིད་་་་་
རྟོགས་པར་ཤོག །སྐུ་མི་ཤིགས་ཐིག་ལེ་ཆེན་པོ་དེ། །ཡེ་གདོད་ནས་རང་དང་
དབྱེར་མེད་བཞུགས། །བསྐྱེད་རིམ་ཀྱང་རང་སེམས་ཀྱི་བླ་མར་ཤར། །ལྷ་བསྐྱེད་
རིམ་ཀྱང་རང་དང་བླ་མའི་སྐུ། །གསུང་མི་འགག་གྲགས་སྟོང་ཆོས་རྔ་དེ། །དང་
ཐོག་ནས་ངག་དང་ལྷན་ཅིག་སྐྱེས། ། བཟླས་བརྗོད་ཀྱང་རང་དང་བླ་མའི་་་་་་
གསུང༌། ། སྒྲ་ཐམས་ཅད་ཀྱང་བཟླས་བརྗོད་ཁོ་ན་ཡིན། །ཐུགས་ཟབ་ཡངས་སྤྲོས་
བྲལ་ཆོས་སྐུ་དེ། །སྔོན་དང་ནས་སེམས་དང་དབྱེར་མེད་བཞུགས། །སེམས་ཧྲིག་
ཧྲིག་ཐམས་ཅད་བླ་མའི་ཐུགས། །བདེ་ཆེན་ལྷུན་གྲུབ་རྟོགས་པར་ཤོག ། བྱས་
ཡང་འགྲིམས་ཕྱིན།
བྱ་ཡུལ་དུ་སླེབས། བྱ་པ་ནང་སོའི་གྲལ་ཆེན་ལ། དགེ་བཤེས་འགའ་རེ་
འདུག་པ་ན་རེ། ཆོས་རྗེ་ཀུན་ལེགས་པ། སྐུ་ཆས་ཡང་ན་རབ་བྱུང་དང༌།
ཡང་ན་རྟོགས་ལྡན་གྱི་ཆས་མི་མཛད་པར། ཅི་བྱུང་མ་བྱུང་མཛད་པ་འདི་འདྲ་
ཕལ་ ཆེར་ གྱི་ མིག་ ལྟོས་ ལའང་ གནོད། ཐུགས་ ལ་ ཅི་ འདྲས་ དགོངས་ ཟེར།
ངས་འདི་སྐད་ཞུས། རབ་བྱུང་བྱེད་པ་ལ་ནི། འདུལ་བ་དང་མཐུན་པ་ཞིག་
བྱེད་དགོས་པར་འདུག དེ་ནི་སྒྲུབ་པ་དཀའ་མོ་རང་ཅིག་འདུག སེར་་་་
གཟུགས་ སྡོམ་པ་མེད་པ་འདི་ནི་ མཚང་ལས་སྐྱུག་བྲོ་བས་བྱེད་སྙིང་མི་འདོད།
38



རྟོགས་ལྡན་བྱེད་པ་ལ་ནི་གནས་ལུགས་རྟོགས་དགོས། གནས་ལུགས་མ་རྟོགས་
པའི་གཟུགས་བརྙན་འདི་ནི། བོང་བུ་ལ་ གཟིག་ལྤགས་བཀབ་པ་དང་འདྲ།
ནང་ན་བསྡུ་ཟུམས་མེད་པའི་རྣལ་འབྱོར་པའི་ཆས་འདི་ནི། ང་ནི་ངོ་ཚ་ནས་
བྱེད་མི་ནུས། མིག་ལྟོས་ལ་གནོད་མི་གནོད་མིའི་བློ་རིགས་གཙོ། དམྱལ་བར་
འགྲོ་སྙིང་འདོད་ན་གང་སྐྱག་པའི་ལད་མོ་ལ་བསླབས་རུང་ཤེས་ཡོང་། སངས་
རྒྱས་སྙིང་འདོད་ན་བཅོམ་ལྡན་གྱི་ལད་མོ་བྱེད་ཡོང་བྱས། ང་རང་གི་ཡོན་ཏན་
དྲག་ཤོས་ཕྱི་ཚིས་དང་བསམ་ངན་མེད་པ་འདི་ཡིན། ས་གཅིག་ཏུ་ཡུན་རིང་སྡོད་
པ་འདི་ཆོས་པའི་བྱ་བར་མི་འདུག གནས་ལ་བདག་ཏུ་བཟུང་། ཡོན་བདག་
ལ་བདག་ཏུ་བཟུང་། དེ་ཙ་ན་བསྙེན་བཀུར་ཆེ་ཆུང་ལ་འཇིག་རྟེན་པ་ལས་་་་
ཆགས་སྡང་ཆེ་བ་རེ་འདུག་པ་ནི་ཀུན་གྱིས་གཟིགས་ལས་ཆེ། བསྙེན་བཀུར་
དབང་གིས་ཕན་ཚུན་རྩོད་འགྱུར་ཞིང༌། ། ཐོས་བསམ་སྒོམ་པའི་བྱ་བ་ཉམས་་་
འགྱུར་བ། །མཛའ་བཤེས་ཁྱིམ་དང་སྦྱིན་བདག་ཁྱིམ་རྣམས་ལ། །ཆགས་པ་སྤོང་
བ་རྒྱལ་སྲས་ལག་ལེན་ཡིན། །གསུངས་པས། འདི་འདྲ་དགོན་པ་བཟུང་བས་
ཡོང་བ་ཡིན། དགོན་པ་འདི་འདྲ་ཡང་། དང་པོ་འདེབས་ཙ་ན་ཆོས་ཚུགས་
ཀྱིས་བཏབ། བར་དུ་གྲོས་ཚུགས་ཀྱིས་བསྐྱངས། ཐ་མར་སྡིག་ཚུགས་ཀྱིས་
བཟུང་བའི་མིང་དགོན་པར་བཏགས་པའི་དོན་འཇིག་རྟེན་པ་ལས་ལོད་པ་འདིས་
ཅི་བཏུབ། མོ་ཡིས་ཀྱི་མཆན་དུ་མགོ་རིལ་རིལ་སྡོད་པ་འདི་འདྲ་ཤཱཀྱ་ཐུབ་པས་
གཟིགས་ན་ནི་ཅི་སྐད་གསུངས་བར་བྱེད། དེ་ཀ་བྱེད་ན་གཟུགས་འཇིག་རྟེན་པ་
རང་དྲག ཡང་ལུས་གནད་ལ་རེ་མི་དགོས་གསུངས་པའི་རྣལ་འབྱོར་པ་མང་པོ་
གཟིམས་པ་གཙོ་བོར་མཛད་ཀྱི་འདུག་སྟེ། ལུས་གནད་འདི་ཐེག་པ་ཆེ་ཆུང་
ཐམས་ཅད་ལ་དགོས་པར་གསུངས། ཐེག་པ་ཆེན་པོ་ཚོ་ན། རྡོ་རྗེའི་ལུས་ལ་
ཟབ་མོའི་རྟེན་འབྲེལ་བསྒྲིགས་པས་ལྷན་ཅིག་སྐྱེས་པའི་ཡེ་ཤེས་རང་དབང་མེད་
39



པར་འཆར་གསུངས། མདོ་སྡེ་ནའང་། སྔོན་རང་སངས་རྒྱས་ཅིག་ལུས་དྲང་
པོར་བསྲངས་ནས་འདུག་པ། སྤྲེའུས་ལད་མོ་བྱས་པས། སྤྲེའུ་ལ་རྟོག་པ་་་
འགགས་པའི་ཡོན་ཏན་ཐོབ་པ། ཕྱི་པའི་སྟོན་པ་ཟག་བཅས་ཀྱི་མངོན་ཤེས་ཡོད་
པ་ཅིག་གིས་མཐོང་ནས་དེའི་ལད་མོ་མུ་སྟེགས་པས་བྱས་པས་རྟོག་པ་འགགས་པའི་
ཡོན་ཏན་བྱུང་ནས། ནང་པ་ལ་དད་པ་ཐོབ་པའི་ལོ་རྒྱུས་འདུག དཔེར་ན་
གཉིད་ཉལ་དུས་ལུས་མ་བདེ་ན། སེམས་མི་བདེ། སེམས་མ་བདེ་ན་ངག་མི་
བདེ་བས་རྫུར་པ་ལྦ་བ་འགགས་ལ་ཁད་འདུག་པ་དེ་ན། ལུས་བསྲུངས་པས་རྩ་
བདེ། རྩ་བདེ་བས་སེམས་བདེ། དེས་ན། ཐིག་ལེ་འཆོར་བའང་ལུས་གནད་
མ་ཤེས་ པས་ལན། ཐིག་ལེ་མེད་ན་ སངས་ རྒྱས་ མེད་ པ་ རང་ ཡིན་ པ་འདུག
དགྱེས་རྡོར་ལས། དེ་མེད་པས་ན་བདེ་མེད་འགྱུར། །བདེ་བ་མེད་པས་དེ་མེད་
འགྱུར། །ནུས་པ་མེད་ཕྱིར་བལྟོས་དང་བཅས། །གསུངས་པས། ཆོས་འཇིག་
རྟེན་གང་བྱེད་རུང༌། ལུས་ངག་ཡིད་གསུམ་ཐམས་ཅད་བསྒྲིམས་དགོས་ སོ་་་
ལགས། བཀའ་བརྒྱུད་པ་ཙོ་གློད་དགོས་གསུངས་ཏེ། གློད་པ་དེ་ཁ་སྒྲིམ་པའི་
དྲག་ཤོས་རྣམ་རྟོག་འགག་པའི་ཐབས་ཀྱི་གཡོ་སྒྱུའི་ལུགས་སུ་འདུག་གོ། །
ཡང་བཙུན་པ་ཅིག་དང་ཆོས་གཏམ་བྱུང་བས། ཁོང་ན་རེ། ཆོས་་་་་
འཇིག་རྟེན་ གཉིས། ཆོས་དཀའ་བ་མིན་པ། འཇིག་རྟེན་ལྟ་ལས་ སླ་ཟེར།
ངས་འདི་བྱས། འཇིག་རྟེན་སླ་མོ་མེད། ཆོས་སླ། ཉི་མ་གཅིག་ལ་སྒྲོལ་མ་
ཚར་བརྒྱ་འདོན་ན་ཡང་ལས་སླ། ནས་ཁལ་བརྒྱ་ཐམ་པ་འཚལ་དགོས་བྱུང་ན་
དཀའ་མོ་ཡོང་། གཞན་བརྡུང་ན་དཀའ་མོ་ཡོང་། རང་ཕམ་འཁུར་བ་སླ།
མཉམ་གཞག་རྩེ་གཅིག་སྒོམ་པ་ལ་དཀའ་མོ་ཡོང་། གཞན་ཆོས་རང་སླ་བྱས།
ཡང་གཡོག་པོ་ཅིག་གིས། ང་དཔོན་པོ་ཅིག་ཡིན་ན་དགའ་བ་ལ་ཟེར། ངས་
འདི་སྐད་བྱས། ཁྱོད་རང་གིས་དཔོན་པོ་བྱེད་མ་མྱོང་བ་ཡིན་མོད། དཔོན་པོ་
40



ཐོས་པས་དགྲ་ཆོགས་པའི་བསོད་ནམས་ཅན་ཅིག་ཡིན་ན་དྲག་ཡོང་། གཞན་
དཔོན་པོ་ལས་སྡུག་པ་མེད། དྲག་ན་ནི་གཞུ་ཆག ཞན་ན་ནི་མདའ་མི་འཁུལ།
ཁྲིམས་དམ་དྲགས་ན་ཀུན་དང་འཁོན། ཁྲིམས་མ་བྱས་ན་རང་གི་ཕྱེ་རྐྱལ་ཡང་མི་
ཐུབ། སྤྱིའི་ ཐ་བ་ལ་སྒོས་ཀྱི་ཐོང་གཤོལ་ཡང་གཅོག་དགོས། ཐུགས་རྗེས་་་་
བཟུང་ན་ནི་སྐྱག་ལང་ལ་འཆོར། བཀའ་བཀྱོན་གནང་ན་ནི་ཡིད་ཆད། ས་ཆ་
བྱིན་ན་ ཁྲལ་ མི་འཇལ། མ་བྱིན་ན་ ཨ་ ཁུའི་ གྱང་ར་ཚུན་ ཞུ་ རྟེན་ ལ་འབུལ།
དཔོན་པོ་བྱས་ཀྱང་ཁྲལ་མ་ཀི་ཡིན། དེ་ལས་གཡོག་འབྲིང་བཞག་ཅིག་སྐྱིད་བྱས་
པས། ཐུགས་བདེན་ཟེར། ཡང་དཔོན་ཆུང་ཅིག་ན་རེ། ང་གཡོག་པོ་ཅིག་
ཡིན་ན་དགའ་བ་ལ་ཟེར། ངས་འདི་སྐད་བྱས། དེ་འདྲ་མ་གསུང་། སྡུག་
རུང་དཔོན་རང་ཁ་དྲག གཡོག་གོ་ཆོད་ན་ནི་ཁའི་ལྟོ་ཡང་ཟ་ལོང་མི་ཡོང་།
ཁྱོད་གོ་ཆོད་པས་ཟེར་ནས་ལུས་ངག་ཡིད་གསུམ་དལ་དུ་མི་འཇུག གོ་མ་ཆོད་ན་
ནི། མི་དེ་ངའི་ཕྱོགས་ལ་མ་གཏོང་གསུང་། དེ་དུས་གྲོང་པ་ཚུན་ཆད་ཀྱིས་རྔན་
ཆན་བྱེད། ཕོ་མཐུ་ན་ནི། གང་བཙན་པའི་རྫོང་འབེབས་པའམ། ཉེན་གང་
ཆེར་གཏོང་། མ་མཐུ་ན་ནི་ཆུང་མས་ཀྱང་བརྡུང་། ནོར་ཡོད་ན་ནི་ཐམས་ཅད་
ཀྱིས་ཁོ་ལ་ནོར་ཡོད་ཟེར། རྐུན་མ་ཡན་ཆད་ཀྱིས་མིག་ཧུར་རེ་སྡོད། ནོར་མེད་
ན་ནི་སྤྲང་པོ་མི་ལྟོགས་ཟེར་ནས་མི་མང་སར་སྔོ་ལོ་འཕྱར་བར་འདུག གཡོག་ལ་
སྨོན་མི་དགོས་བྱས་པས་ཐུགས་བདེན་ཟེར། ཡང་ལྷ་རྗེ་ཅིག་ན་རེ། ངེད་ལྷ་
རྗེའི་ཡོན་ཏན་འདི་དཀའ་ཟེར། ངས་འདི་སྐད་བྱས། གནད་ཅིག་ཤེས་ན་
དཀའ་མོ་མེད། དབྱིབས་ཅིག་གོ་དགོས། ཚིག་ནག་འདེད་རང་བསླབས་ན་
དོན་ལ་རྒྱུག་པ་དཀའ། སྤྱིར་སེམས་ཅན་ལ་ནད་རིགས་མི་གཅིག་པ་གྲངས་མང་
ནའང་། བསྡུ་ན་གསུམ་དུ་འདུས་ཏེ། དུག་གསུམ་གྱི་ནད། དེ་ཡང་རྐྱེན་རྒྱུ་
གཉིས་ལས་འབྱུང་། རང་བཞིན་གྱི་ནད། འབྱུང་བ་འཁྲུགས་པའི་ནད། ལྷ་



འདྲེའི་ནད། རྣམ་རྟོག་གི་ནད། དེ་ཚོར་འདུས། དེ་ཡང་ཚ་གྲང་རྐྱང་པ་
རང་ཤེས་པ་སླ། གྲང་བ་འདྲ་མོ་ལ་ཚད་པ། ཚད་པ་འདྲ་མོ་ལ་གྲང་བར་འགྲོ་
བས། འདྲེས་མ་འདི་ཀུན་ལ་བརྟག་དགོས། དཔེར་ན་འཕྲལ་ཆོས་པ་འདྲ་མོ་
ལ། གཏིང་ལ་ཆོས་པ་མིན་པ་དང་། གཏིང་ཆོས་པ་ལ་འཕྲལ་ཆོས་པ་མི་འདྲ་
བ་དང༌། འཕྲལ་ཕུགས་གཉིས་ཀ་ཆོས་པར་འདུག་པ་དང༌། ཕྲལ་ཕུགས་་་་
གཉིས་ཀ་ཆོས་པ་མིན་པ་སོགས་དང་འདྲ། དེ་ལ་ཇི་ལྟ་བུ་ཞེ་ན། འཕྲལ་་
གཟུགས་བཙུན་ཀྱང་། བསམ་པ་ངན་ན་ཕུགས་བཙུན་པ་མིན། འཕྲལ་་་་
གཟུགས་བརྙན་ ཅི་ འདྲ་ནའང༌། གཏིང་བསམ་པ་བཟང་ན་བཙུན་པ་ ཡིན།
འཕྲལ་བཅས་པ་མི་བསྲུང་ཞིང་ཕུགས་ཀྱང་ངན་པ་དེ་འཕྲལ་ཕུགས་གཉིས་ཀ་མེད་
པ་དེ་ཡིན། འཕྲལ་བཅས་པ་ཕྲ་མོ་ཚུན་བསྲུང་ཞིང་། ཕུགས་བསླབ་གསུམ་
ལྡན་ན། བཙུན་པ་འཕྲལ་ཕུགས་གཉིས་ཀ་ཡོད་པ་དེ་ཡིན། དེས་ན་དམིགས་
པའི་ གནད་ ཀྱང་། སེམས་ ཁོ་ གང༌ ན་ གནས་ དུས་ དེར་ སྒོམ་ པར་ བཤད།
གཉིད་ཀྱི་དུས་སྙིང་གར་སྒོམ། རྨི་ལམ་དུས་མགྲིན་པར་སྒོམ། སྙོམས་འཇུག་
དུས་སྤྱི་བོ་འམ་གསང་གནས་སུ་སྒོམ། སེམས་ཀྱི་ཀུན་ལ་ཁྱབ་ནའང་། དེ་ཀའི་
ནང་ནས་གཙོ་བོ་བྱས་ཀྱང་ཆོག མ་བྱས་ཀྱང་ཆོག དེ་གང་དུ་འདུག་པ་དེར་
ལྟ་དགོས། དཔེ་དེ་བཞིན་རྩ་ལྟ་རུང་ཉེ་རིང་རན་པར་བལྟས་པས་མཐོང་སྟེ།
དེ་ཡང་། སྤྱིར་གྱིས་འཕར་རྩ་ཀུན་ལ་ཡོད་མོད་ཀྱི། །དོན་དང་ཉེ་ན་ཕུ་ཆུ་འབྲུབ་
དང་མཚུངས། །རིང་པ་ཐག་རིང་མགྲོན་པོའི་གཏམ་དང་འདྲ། །འཚམ་པས་
རྒྱང་གྲགས་དབྱར་སྐད་བཞིན་དུ་གསལ། །ཐམས་ཅད་རྒྱུ་བས་ཚོང་དུས་དགེ་དང་
མཚུངས། །འོ་ན་གང་དུ་ལྟ་ཟེར་ན། ཚོན་གང་བཅལ་བ་རུས་པ་འབུར་པོའི་
འོག་ཅེས་པ་སོགས་འདུག་བྱས། དེ་ལ་དོན་དང་ཉེ་ན་ཟེར་བ་དེ་ལུང་པ་ཕུ་
བཟང་པོའི་ཆུ་ཁྲོད་ན་ཅི་འདུག་མི་ཤེས། དེ་བཞིན་སྙིང་གའམ་རྩེ་ཆེན་ལ་བལྟས་



ན་དེ་དང་མཚུངས། ཧ་ཅང་རིང་ན་མགྲོན་པོའི་གཏམ་དང་འདྲ། ཕྱེད་་་་
བདེན་ཕྱེད་མ་མཐོང་དུ་འདུག རྐང་མཐིལ་ལམ་བྱིན་པ་ལྟ་བུའོ། འཚམ་པ་
དེ་ལག་པའི་ཚིགས་འོག་ཏུ་ལྟ་ཟེར་བར་གོ་བྱས། དེར་བལྟས་པས་ཐམས་ཅད་
གསལ་བར་འབྱུང་བ་ཡིན།
ཡང་རྣལ་འབྱོར་པ་ཅིག་ན་རེ། ལས་འདི་ཀ་བདེན་པའི་ཆོས་སྐད་ཅིག་
ཀྱང་འདུག རྐྱེན་གྱིས་བསྒྱུར་ཐུབ་པའི་ཆོས་སྐད་ཅིག་ཀྱང་འདུག གཉིས་ཀ་
འཛོམ་ དགོས་ ཟེར་ བའང་ འདུག་ པ། ཆོས་ རྗེ་ མཛད་ ན་ གང་ བདེན་ ཟེར།
ངས་ འདི་ སྐད་ བྱས། ལས་ འདི་ ཀ་ བདེན། ལས་ ལས་ རྐྱེན་བྱུང་ བ་ ཡིན།
རྐྱེན་དེ་ཀ་ལས་ཀྱིས་བྱས་པ་ཡིན། སྔ་སོར་གྱི་རྐྱེན་དེ་རྟིང་གི་ལས་ཡིན། རྟིང་
གི་ལས་དེ་ཡང་ཕྱིས་ཀྱི་རྐྱེན་ཡིན། འདི་བྱ་དང་སྒོ་ང་གང་སྔ་དྲིས་པ་དང་འདྲ་བ་
ཅིག་འདུག་བྱས། ཡང་དགེ་བཤེས་ཅིག་ན་རེ། ང་རང་ལ་ཁྱེར་མཁོས་མི་
འདུག་སྟེ། སྟོན་པའི་གསུང་ཚོར་བས། མངོན་སུམ་ཚད་མས་གཏན་ལ་མ་
ཕབ་པའི། གཏེར་ཆོས་དང༌། བརྩམས་ཆོས་འདི་རྒྱུན་ལ་ཡིན་མིན་འདྲེས་
མར་ཡོད་པ་འདྲ་ཟེར། ངས་འདི་སྐད་བྱས། བསྲེགས་བཅད་བརྡར་བའི་
གསེར་བཞིན་དུ། །ལེགས་པར་བརྟག་ལ་ང་ཡི་བཀའ། །བླང་བར་བྱ་ཡི་གུས་ཕྱིར་
མིན། །གསུངས་པ་ཡོད་པས། རྒྱ་གར་ནས་བསྒྱུར་བའི་ཞུས་དག་མཁས་གྲུབ་
མང་པོས་སྐུ་ཉམས་སུ་བཞེས་པ་ཅིག་རང་དགོས། འོན་ཀྱང་སྔ་གྲྭ་རྙིང་མ་བ་
འདི་ཀུན། གཏེར་ཆོས་མང་བར་འདུག་པའང་། ཁོང་རང་རྣམས་ལ་བདེན་
གཏན་ཚིགས་རེ་ཡོད་ལས་ཆེ། ཁོང་རྣམ་པའི་ཆོས་འདི་ཀུན་ཞལ་ཕོ་ནི་ཤིན་ཏུ་
ཆེ་བར་འདུག ཚིག་གསུམ་པ་རེ་གཏེར་ནས་བཏོན་ནས། འདི་འདྲའི་ཆོས་
སྔར་གྱི་སངས་རྒྱས་ཀྱིས་མ་མཁྱེན། ད་ཡང་མི་འབྱུང་གསུངས། ངེད་རང་
རྣམ་པ་ཙོ་ནི། བསྟན་ཆོས་ཆེན་པོ་རྩོམ་ནའང་། སྔོན་ཆད་མ་བྱུང་བ་ཅིག་
43



འདིར་བརྗོད་མེད། གསུངས་ནས་ཤིན་ཏུ་དཔའ་ཞུམ་ནས་རྩོམ་པར་འདུག
ཆོས་ཀྱི་གནད་འདི་སུ་ལ་ཡོད་མངོན་ཤེས་མེད་པས་དཔྱད་པར་དཀའ། འགྲོ་བ་
སེམས་ཅན་ལ་མཐར་ཐུག་པའི་བདེ་བ་སྟེར་ནུས་པ་དེ་དར་བར་གྱུར་ཅིག་ཟེར་བ་
མིན་པ་གཞན་ལབ་ས་མ་རྙེད་བྱས། ཡང་འགའ་ཞིག ཆོས་ཐམས་ཅད་རྨི་
ལམ་སྒྱུ་མ་ཡིན་གསུངས་ཏེ། འདི་ལ་རང་རྨི་ལམ་སྒྱུ་མར་མ་སོང་རིང་གཞན་མི་
འགྲོ་བས་གཟབ་དགོས། ཁའི་ཟས་ཀྱང་ཟ་བ་པོ་དང་གསོད་མཁན་གཉིས་ལས་
ཟ་མཁན་ཉེས་པ་ཆེ་བར་དུས་ཀྱི་འཁོར་ལོ་ནས་གསུངས་ཏེ། ཟ་བ་པོ་མེད་ན་
གསོད་པ་པོ་མི་འབྱུང་། ཟེར་བ་འདུག་བྱས་པས། འོ་ན་བྲེ་ལོག་སྲང་ལོག་
འཆོས་མཁན་དང་། ཚོང་པ་གཉིས་སྡིག་པ་ཚོང་པ་ཆེ་བར་འདུག་པ་ཟེར། དེ་
ལོས་ཆེ། སྲང་དེ་ལ་དགྱེར་མཁན་དང། བྲེ་དེ་ལ་འཇལ་མཁན་མེད་ན། བྲེ་
ལོག་སྲང་ལོག་འཆོས་པའི་དོན་ག་ལ་ཡོད། ཁེ་དེ་མཐོང་བས་བླ་དེ་བཙོངས་པ་
ཡིན་བྱས་སོ། །ཡང་ཚོགས་ཀྱི་འཁོར་ལོའི་གྲལ་དུ་ཤགས་རྒྱག་བྱེད་པ་མང་པོ་རང་
འདུག་ཅིང་འཇིག་རྟེན་གྱི་གླུ་གར་བྱེད་པ་འདི་ལ་ངས་འདི་སྐད་བྱས། དགྱེས་པ་
རྡོ་རྗེའི་རྒྱུད་ལས། གལ་ཏེ་སངས་རྒྱས་གསང་བའི་སྐད། ། མི་གསང་ན་ཡང་
འགྲོངས་པར་འགྱུར། །གསུངས་ནས་ཤིན་ཏུ་གཉན་པས། ཐམས་ཅད་བརྡའི་
སྐད་ ལབ་ དགོས། ཡང་ དགྱེས་ རྡོར་ ལས། བཟའ་ བ་ ཀྲི་ པི་ ཏ་ རུ་ བརྗོད། །
ཚད་མ་མ་ལ་ཏྲིཎྜ་ནཾ། ཟེར་ནས། གོ་མིན་མི་གོ་མིན་མང་པོས་ལབ་དགོས་པར་
གསུངས། ད་ལྟའི་ཚོགས་འཁོར་འདི་ཀུན་མཚན་ཉིད་མ་ཚང་བས་ཨའུ་ཙི་ཡོང་།
ཡང་བླ་མ་ལ་གསོལ་བ་བཏབ་ན། སྡིག་པོ་ཆེ་ཡང་སངས་རྒྱུ་གསུང་བ་འདི་ཡང་།
སྡིག་པ་སྤངས་ནས་སངས་རྒྱུ་བར་གོ། སྡིག་པ་བྱེད་ཀྱིན་བྱེད་ཀྱིན་བླ་མ་མཁྱེན་
ཟེར་བ་འདི་ཇི་འདྲས་ཡིན། ངས་ནི་གོ་མ་བྱུང་བྱས། ཡང་ངེད་རང་གི་ལྕོག་བུ་
བ་ཅིག་ན་རེ། གཞན་ལ་གསུངས་ན་ཡོང་ཡོང་འདྲ་བ་ལ། ཆོས་རྗེ་རང་འབྲུག་



པའི་སྐུ་ངོ་མ་མཛད་ནས། འབྲུག་ར་ལུང་གི་ཞིག་གསོས་ཀྱང་མི་མཛད། ར་
ལུང་རིན་པོ་ཆེའི་ཕྱག་ཕྱི་ཡང་མི་མཛད། ཉི་མ་གང་དྲོ་མཛད་པ་འདི་འདྲ་མ་
བཟང་ཟེར། ངས་འདི་སྐད་བྱས། འབྲུག་ར་ལུང་གི་ཞིག་གསོས་ལ་ང་ལས་
རིན་པོ་ཆེ་བཟང༌། ས་ཆ་ཉུང་ངུ་ལ་ཕ་ཚན་མང་པོ་ཚོགས་ནས། ཕྱི་རུ་སྔོ་ལོ་
འཕྱར་ཞིང་། ནང་དུ་བཟའ་རྒྱུ་དཀོན་པ་དེ་བྱེད་དོན་མེད། དཔོན་རིན་པོ་ཆེ་
ལ་གསོལ་བ་འདེབས། སེམས་ཅན་ལ་སྙིང་རྗེ་སྒོམ། རང་དོན་དུ་བུ་སྨད་གསོ།
གཞན་དོན་ལ་ཁ་ཅང་གཏོང་། གཞན་མ་ཙོ་གང་བྱེད་ཀྱི་ལད་མོ་བྱེད། དོན་
དམ་པ་རང་ལ། འབྲུག་གི་ཆོས་གཞིས་བཟས་པས་སྐྱིད་ན་ད་ཙམ་སྐྱིད་རིལ་ཤི་
ཡོད་བསམ་སྟེ། འདི་བཟས་ཀྱིན་སྡུག་ཏུ་འགྲོ་བར་འདུག་པས། ད་སྤྲང་པོ་ང་།
དབྱར་དཀར་སྤྲང་བྱེད། དགུན་སྐྱུར་སྤྲང་བྱེད། རྔ་རྡིང་རྒྱུག དུ་བ་ཡང་
རྒྱུག་འདི་རང་སྐྱིད། སྟེང་ན་དཔོན་པོའི་ཁྲལ་ནི་མེད། ཞིང་ཁང་གི་གཉེར་
མེད། ལྟོ་མོད། གོས་དྲོ། འདི་འདྲ་རང་སྐྱིད་བྱས་པས། འོ་ན་མགུར་མ་
ཅིག་གྱིས་དང་ཟེར། འདི་སྐད་བྱས་འཐེན་ནོ། །
བླ་མ་ནི་རང་སེམས་ཉམས་ལེན་ནི་རང་སྣང་། །ཐམས་ཅད་རང་གིས་བྱས་
པ་འདི་དགའ་ཡིན་དགའ་ཡིན་དགའ་ཡིན། །འདི་ལས་བདེ་ན་ག་ཙུག་བྱ་ཡིན་
འབོལ་ལེ་འཛོམ་འཛོམ་འཛོམ། ། ཆོས་ཉིད་ནི་རང་ཡིན་ཆོས་ཅན་ནི་ རང་་་་་་
མདངས། ། ཀུན་ཁྱབ་ཕྱོགས་ཆ་བྲལ་བ་འདི་དགའ་ཡིན་དགའ་ཡིན་དགའ་་་་་
ཡིན། །འདི་ལས་སྐྱིད་ན་ག་ཙུག་བྱ་ཡིན་འབོལ་ལེ་འཛོམ་འཛོམ་འཛོམ། །བརྡ་
ཐབས་འདི་ཀུན་དམ་ཆོས་རང་སེམས་དང་འདྲེས་པ་འདི་ཉམས་ལེན། །འབྲས་བུ་
གདོད་ནས་དག་པ་འདི་དགའ་ཡིན་དགའ་ཡིན་དགའ་ཡིན། །ཡ་མཚན་འདི་ལས་
ཆེ་ན་ག་ཙུག་བྱ་ཡིན་འབོལ་ལེ་འཛོམ་འཛོམ་འཛོམ། །རང་གིས་བྱུང་ན་ནི་ཐམས་
ཅད་གཉེན་མ་བྱུང་ན་ནི་ཐམས་ཅད་དགྲ། །རེ་ལྟོས་གཉེན་ལ་མི་འཆོལ་བ་འདི་
45



དགའ་ཡིན་དགའ་ཡིན་དགའ་ཡིན། །ཐམས་ཅད་མཉམ་ཉིད་དུ་སོང་བ་འདི་ལས་
དགའ་ན་ག་ཙུག་བྱ་ཡིན་འབོལ་ལེ་འཛོམ་འཛོམ་འཛོམ། །ཤེས་ན་ནི་ཐམས་ཅད་
ཆོས་མ་ཤེས་ན་ནི་ཆོས་ཀྱང་སྡིག ། འཁོར་འདས་གཅིག་ཏུ་སོང་བ་འདི་དགའ་
ཡིན་དགའ་ཡིན་དགའ་ཡིན། །རང་བཞིན་རྣམ་དག་ལས་སྐྱིད་ན་ག་ཙུག་བྱ་ཡིན་
འབོལ་ལེ་འཛོམ་འཛོམ་འཛོམ། ། ཆོས་ཀུན་གཟུགས་བརྙན་དུ་འདུག་པ་ཆེད་་་་
འཛིན་དམིགས་པ་འདི་ཞོག་དང༌། །མཉམ་གཞག་བཀག་སྒོམ་ལ་མི་རེ་བ་འདི་
དགའ་ཡིན་དགའ་ཡིན་དགའ་ཡིན། དང་པོའི་ཆོས་སྐུ་བཞག་ནས་ག་ཙུག་བྱ་
ཡིན་འབོལ་ལེ་འཛོམ་འཛོམ་འཛོམ། ། སྐྱིད་ཚད་ཕ་ཡུལ་བྱམས་ཚད་ཕ་མ་ཡིན།
ཆགས་སྡང་ཕ་ཡུལ་མི་འཛིན་པ་འདི་དགའ་ཡིན་དགའ་ཡིན་དགའ་ཡིན། ཕ་
སྤུན་ནང་འཐབ་བརྒྱབ་ནས་ཅི་ཙུག་བྱ་ཡིན་འབོལ་ལེ་འཛོམ་འཛོམ་འཛོམ། ད་
ང་ནི་ཟ་ཆེ་རུང་རོ་མི་འཁུར། ཉམས་དགའ་རུང་འདགས་མི་བརྡུང་། བཙུན་
ཚུགས་བཟང་རུང་བཙུན་ཆུང་གི་བརླ་ཤ་མི་འདར། བློ་ཤེད་ཡོད་རུང་ཕ་ཚན་
ནང་འཐབ་མི་བྱེད། རྒྱུ་འབྲས་ལ་མི་རྩི་བའི་མིག་ཚུམ་ཚུམ་མི་བྱེད། གཞན་ལ་
མི་ཕན་པའི་ཆོས་མི་ཤོད། མཚན་ཉིད་དང་མི་ལྡན་པའི་བླ་མ་མི་བསྟེན། དད་
པ་མེད་པའི་སློབ་མ་ལ་དགའ་ཚོར་མི་བྱེད། ནོར་མེད་པའི་མཛོད་མི་འཛིན།
ཁ་ལ་མི་ཉན་པའི་ཆུང་མ་མི་བསྟེན། ཕྱི་ཐག་མེད་པའི་གྲོགས་པོ་མི་བསྟེན། ཁ་
དྲག་མེད་པའི་དཔོན་པོ་མི་བྱེད། བློ་མི་ཐུབ་པའི་གཡོག་མི་གསོ། འབྲུ་མི་སྐྱེ་
བའི་ཞིང་མི་འདེབས། བང་འགྲོས་མེད་པའི་རྟ་མི་བསྲེལ། མན་ངག་མེད་
པའི་བརྩོན་འགྲུས་མི་རྩོམ། སྡོམ་པ་མི་བསྲུང་བའི་བཙུན་པ་མི་བྱེད། ཕྲུ་གུ་
གསོད་པའི་ཤར་མོ་མི་བསྐོར། མནའ་དང་ཐོ་ལ་མི་བསམ་པའི་དགྲ་དང་འཆམ་
མི་བྱེད། ཁང་རུལ་ཐིགས་པས་གདུངས་བའི་ནང་དུ་མི་སྡོད། ཕྱུག་པོ་སེར་སྣ་
ཅན་ལ་བུ་ལོན་མི་ལེན། མི་ལྟོགས་ངོ་ཚ་མེད་ལ་གཏེ་མ་འདུག་རུང་བུ་ལོན་མི་



གཏོང་། གྲོས་དགྲ་ལའང་འདྲ། སྙིང་སུ་ལའང་མི་སྟོན། ཁ་ལ་སྙན་པར་སྨྲ།
དོན་ལ་གྱོག་གེ་བྱེད། གཞན་ཡང་མང་པོ་ཡོད་དེ། མི་ཆོས་གནད་ཀྱི་ཕྲེང་བར་
གཟིགས། འདི་ལས་ཞིབ་པར་ཡོད། སྐབས་ཤིག་ན། སྦྱིན་བདག་སུ་བཟང་
ཟེར་བ་ལ་ངས་འདི་སྐད་བྱས། སྦྱིན་བདག་སྔོན་ངེད་རང་གི་ཕར་བསྐྱངས་ནས།
ད་ལན་ཁོང་ལ་ཟ་རྒྱུ་ཡོད་པ་དང༌། སྔོན་གྱི་ལན་ཆགས་འཇལ་དུས་འཛོམ་པ་དེ་
བཟང་དཔོན་སུ་བཟང་ཟེར། དཔོན་ཁྲིམས་ལུགས་སྙོམས་པ། མིག་ཉེ་
ཆུང་བ། སྤྱི་ཚིས་ཆེ་བ། རྒྱབ་སྐྱོར་བཟང་བ། ལྟོ་གོས་སྟེར་བ་དེ་བཟང་བྱས།
ཡང་བཀའ་གདམས་པ་ཅིག་གིས་ང་ལ་འདི་སྐད་ཟེར། དཔེ་ཆོས་རིན་ཆེན་
སྤུངས་པ་འདི། དཔེ་གཡས་ཆུང་ལ། དོན་ཟབ་པ་ཨེ་འདུག་ཟེར། ངས་
འདི་སྐད་བྱས། ཤིན་ཏུ་འདུག དཔེ་འཇིག་རྟེན་པས་གོ་སླ་བ། འཇིག་རྟེན་
གྱི་ཁ་གཏམ་གོག་པོ་ལ། དོན་ཆོས་ཀྱི་གནད་ཟབ་མོ་སྟོན་པ་རྐྱང་འདུག་བྱས།
ཤ་ཟ་བའི་ཉེས་པའི་ལོ་རྒྱུས་མང་པོ་བྱུང་བའི་འཕྲོས་ལ། ཉ་ཕག་སྒོང་གསུམ་
ཉེས་པ་ཆེ་བར་གསུངས་པ་ཅིག་ལབ་ཀྱི་འདུག ངས་འདི་སྐད་བྱས། སྤྱིར་
གྱིས་ཐེག་པ་ཆེ་ལ་ཤ་རྣམས་བཀག་གསུངས་པ་ཡོད། དེའི་དོན་སྙིང་རྗེ་ལ་གནོད།
ཤའི་བྲོ་བ་ཚོར་བས་དེའི་སྲོག་ལ་གནོད་དོགས་པ་དང་། བློ་ལད་དོགས། ཁྱད་
པར་སེམས་ཅན་ཐམས་ཅད་ཕ་མ་ཡིན་པར་མདོ་རྒྱུད་ཀུན་ནས་གསུངས་ཤིང་།
རང་གིས་ཀྱང་མྱོང་བས་གྲུབ་པར། སེམས་ཅན་ལ་ཐོག་མ་འདི་ནས་བྱུང་མེད་
པས་ཕ་མ་ཡིན་པར་ཡིད་ཆེས། ཕ་བྱས་པའི་རུས་པའི་ཕུང་པོ་དང༌། མ་བྱས་
པའི་ནུ་ཞོ་རྒྱ་མཚོར་བསྐྱིལ་ན། ཁམས་གསུམ་སྣོད་དུ་ག་ན་ཤོང་། དེས་ན་
བསམ་མནོ་བཏང་ན་ཕ་མའི་ཤའམ་བུའི་ཤ་སུས་ཟ་ནུས། ཉན་ཐོས་རྣམས་ལ་ཤ་
ཟ་བར་འདོད་པ་དང་། རང་ལ་ཉེས་པར་འགྱུར་བའི་དམིགས་ཤ་མ་བྱུང་ན།
དེས་ཆོག་པར་རྩིས་ནས། ཉན་ཐོས་རྣམ་གསུམ་དག་པའི་ཤ། །ཟ་བར་རུང་



གིས་མི་ཟ་ན། ། ལྷས་བྱིན་གྱིས་ནི་བརྟུལ་ཞུགས་འགྱུར། །གསུངས་པ་ལ་འཁྲིས་
ནས་ཤ་བཞེས་ཀྱི་འདུག་སྟེ། འདི་ལའང་མཚུངས་པ་ཞུ་ན། སྟ་ཤར་པོ་གསུམ་
འཁོར་བ་ཞིག་ལ་བྱས་ཨེ་ཆོག མི་ཆོག་ན། ཚོང་དུས་གསུམ་དུ་མ་བྲིན་པའི་ཤ་
ཡང་བཟའ་མི་ཆོག དོན་ལ་མི་བསམ་པའི་ཚིག་ལ་འཁྲིས་པ་འདིས་ཕུགས་སྐྱོན་
ཅིག་ནི་རང་ལ་འོང་། ད་ཤ་བཞེས་ཐག་ཆོད་ན་ཕག་ཤ་རང་དྲག ལུག་གིས་ནི་
གོས་ཡ་གི་སངས་རྒྱས་ཀྱི་སྐུ་གཟུགས་ནས། མ་གི་ཨ་ཁུ་ཁྲོ་ཐུང་དར་གྱི་གཟུགས་
ཚུན་གཡོགས། བ་མཛོ་སོགས་ཀྱིས་འོ་མ་དང་མར་བྱིན། གཡག་གླང་སོགས་
ཀྱིས་རྨོད་རྨོས། ཁལ་འཁུར་བྱས་པ་ཡིན་མོད། ཕག་པས་སྤུ་མ་བྱིན། ཁལ་
མ་འཁུར། འོ་མ་མ་བྱིན། ཤའི་འོས་འདི་ཀ་ལེགས། མདའ་སྟག་འཐབ་ལ་
བརྟེན་སོ་བྱིན་པ་དེ་འཐབ་མོ་ཨེ་བྱེད་བསམ་ནས་བྱིན་པ་ཡིན། ཕག་ལ་ལྟོ་བྱིན་
པ་དེ་ཤ་ཨེ་ཡོང་བསམ་པ་ཡིན། གཞན་ཅི་བྱེད། རང་རང་སར་ལས་ཚན་རེ་
ཡོད། ད་ལྟ་ཆོས་པ་འདི་ཀུན་ཟན་བཞེས་པ་ལ་ཉེས་པ་མེད་པ་འདྲ་བ་ཞིག་
མཛད་ནས། ལྷུང་བཟེད་བརྟོལ་ལ་ཁད་གནང༌། ཁམ་ཚད་བུ་ཆུང་གི་འཛོག་
མགོ་ཙམ་ཞལ་དུ་བུ་རམ་མུར་བ་བཞིན་དུ་འདུག་སྟེ། སྡིག་པའི་རྩ་བ་རང་ཟན་
འདི་ལ་ཐུག་འདུག དཔེར་ན་ཞིང་ཐག་ཆུ་གཏོང་བ་ནས་འགོ་བཟུང་བའི་སྐྱེ་
སློག་ལ་འཆི་བ་ཙམ་རང་། ཉ་པས་ཆུ་འགྲམ་དུ་སྦྲང་བུ་དང་བཅས་ན་ཨེ་འགྲོ་
ཡིན། གཞན་མས་འདིའི་སྲོག་གཅོད་ལུགས་ཀྱི་ཡའོ་ལང་པར་དཀའ། གཞན་
ཡང་ཇ་མང་པོ་བསྐོལ་བ་འདིའི་ཐབ་ཤིང་གི་ནང་དུའང་མེ་ལ་གང་ཙམ་འཆི་ཤེས་
པ་དང་ཚད་བཟུང་དུ་མི་འདུག དེ་དང་མཚུངས། སྦྲང་བུར་འདི་ཀུན་ཀྱང་
སྦྲང་མ་འཆི་བ་དང༌། སྦྲང་རྩིའི་སེམས་ཁྲལ་བསྐྱེད་པ། བུ་རམ་གྱི་མི་ཆེན་པོ་
འདིའི་དཀྱིལ་དུ། སྦྲང་མ་ཇི་ཙམ་འཆི་ཤེས་ཤིང་བགྲང་བར་དཀའ། དེས་
མཚོན་ཏེ། ཕྲ་མོ་ཀུན་ངོས་མ་ཟིན་པ་ཡིན། གཡག་བསད་པ་དང་ས་གུ་ཙེ་
s



བསད་པ་གཉིས། ཤའི་ལན་ཆགས་འཇལ་བ་དཀའ་སླ་མ་གཏོགས་སྲོག་གི་ལན་
ཆགས་ལ་ཁྱད་མེད། ཤ་ལ་ཆེ་ཆུང་ཁྱད་ཡོད་མོད། སྲོག་ལ་ཆེ་ཆུང་མེད་དམ་
བསམ། མོན་པའི་ཁ་གཏམ་བཞིན། བོད་མིག་མ་ཞིམ་པ་ཡིན། ཁ་མ་ཞིམ་
པ་མིན་ཟེར་ལོ། །དཔེ་དེ་བཞིན་དུ། དངོས་སུ་བསད་ན་སྙིང་རྗེ་ཁྱེད་དེ་འདྲ་
མཛད་མཁན་མི་ཡོང་ཟེར། ལྐོག་ཏུ་བསད་ནས་ཤ་ཚིལ་བྱིན་བྱུང་ན། ཡོན་
བདག་གིས་གཟབ། ཐུགས་རྗེས་གཟུང་། རྗེས་སུ་ཡི་རང་བ་ཟེར་བ་འདི་ཡི་
མུག་གོ་བྱས་སོ། །ཡང་སྐབས་ཅིག་ན། བསྒྲིགས་རང་མཛད་ནས་ལོ་འདིའི་ནང་
དུ་མཛད་པ་འདི་མཛད་ཀྱི་རྣམ་ཐར་མཛད་མཁན་ཅིག་ན་རེ། ཆོས་རྗེ་ཀུན་
ལེགས་པའི་རྣམ་པར་ཐར་པ་འདི་ལ། གང་ཐོད་ཐོད་ནས་མཛད་པ་མ་གཏོགས།
གོ་ རིམ་ ཞིག་ མེད་ པ་ འདྲ་ ཟེར། ངས་ འདི་ སྐད་བྱས། དེ་ ཐུགས་ བདེན།
བྱུང་ན་གོ་རིམ་དང་བཅས་པ་ཅིག་ཀྱང་དགོས་ཏེ། བཅོམ་ལྡན་འདས་གང་
མཛད་ཀྱང་ཆོག་པ་དེ་ལའང་། དང་པོར་དགའ་ལྡན་ལྷའི་ཡུལ་ནས་བྱོན་པ་
དང་། ཆོས་ལའང་འཁོར་ལོ་རིམ་པ་གསུམ་དང་བཅས་འདུག བྲོ་པའི་རྩེད་
མོ་འདྲ་བ་ལའང་སྔོན་ལ་འདི་བྱེད་རེ་འདུག་སྟེ། ངས་འདི། ཧ་ལ་ཧོ་ལེ། སྣ་
ཟིན་ནས་སྤུ་ཟིན་ནས་བྱས་བྲིས་པ་ཡིན། རྣམ་ཐར་སྟོན་རིན་ཆོག་ནས་བྲིས་པ་
མིན། སྔོ་ལོ་འཕྱར་འཕྱར་ལ། གང་དྲན་དྲན་བྲིས་པ་ལགས། ལར་གྱིས་
སྒྲིག་དམ་རང་དྲགས་པའི་བླ་མའི་རྣམ་ཐར་ལ། བུ་ལོན་པའི་བཅུག་ཡིག་བཞིན།
ལོ་འདི་དང་ཟླ་བ་འདི། ཚེས་གྲངས་འདིའི་ཉིན་མོ་གཏེ་མ་འདི་བཙུགས་ནས།
ནས་སྲན་ཁལ་འདི་བླངས་བྲིས་པ་འདི་ཡང་གུ་དོག་དྲགས། དགུང་ལོ་འདི་ལ་
གདུལ་བྱ་ལ་ཕྱིན་པས། བླ་ཆེན་ཡིན་ན་རྟ་འདི་ཕུལ་དང་། བླ་ཆུང་ཡིན་ན་ཞྭ་
ཕྲུག་དང༌། བྲེ་གྲངས་འདི་བྱུང་རང་བྲིས་ནས་དགོས་པ་ཅི་ཡོད། དེ་ལྟ་ཡིན་ན་
ཉི་མ་སྲོ་རན་ཙ་ན་ལྟོ་འདི་བཟས་དང་། དགོང་ཁ་བྲུན་འདི་འདྲས་བཏང་བྱུང་



རང་བྲིས་པ་གད་མོ་ཨེ་འཆོར་ཡིན་བྱས་སོ། །དཔེ་ཡང་རང་གཞན་ལ་དགོས་པ་
དང་། ཕན་པ་བྱུང་བའི་གཏམ་འདུག་ན། དེ་ཆོས་རིན་ཆེན་སྤུངས་པ་བཞིན།
གཡས་ཆུང་གི་དཔེ་དོན་འདུག་ནའང་བྲིས་ཆོག་པར་འདུག་གོ། །རེ་ཞིག་ཅིག་ན།
མི་མང་པོ་འཚོགས་ནས་དུས་ཀྱི་ཟིང་པ་འདི། ལ་ལ་ཟེར་དུས་དཔོན་པོ་ཚོ་་
ཐུགས་མ་འཆམས་པས་བྱུང་ཟེར། ལ་ལ་ཟེར་བ་གཡོག་བློ་ལྷག་པས་ལན་ཟེར།
ང་ལ་གང་ཡིན་ཟེར། དེ་ལ་འདི་འདྲས་ཡོང༌། འདི་བྱང་ཆུབ་སེམས་པ་རྟག་ཏུ་
ངུས། ཆོས་འཕགས་ལ། དེ་བཞིན་གཤེགས་པའི་སྐུ་གང་ནས་བྱོན། གང་དུ་
ནུབ་དྲིས་པའི་ལན་དང་འདྲ། དཔེར་ན་པི་ཝང་གི་སྒྲ་དེ་གཅིག་ཁོ་ན་ལས་མ་
བྱུང་། རྒྱུ་རྐྱེན་འཛོམས་པ་ལས་བྱུང་བ་ལྟར། འདི་ལ་དུས་ཟིང་ཡང་རྒྱུ་ལས་
ངན་ བསགས་ པ་ ཅིག་ དགོས། རྐྱེན་ རང་ སར་ བློ་ མ་ ཚིམ་ པ་ ཅིག་ དགོས།
གཡོག་གིས་དཔོན་ལ་འཁང་། དཔོན་གྱིས་གཡོག་ལ་འཁང་། མགོ་ཟིང་རྩ་
ཟིང་བྱས་ན་དུས་ཟིང་གི་རྟེན་འབྲེལ་དེས་འགྲིག་འོང་བྱས། སྐུག་ལ་རྗེ་རིན་པོ་
ཆེ་བཀའ་གདམས་པ་རང་ལ་ཆེད་དུ་ཐུགས་དད་པར་འདུག་པ། ང་ཡང་དང་
པོར་བཀའ་གདམས་པ་ཟེར་ནས་གྲུབ་མཐའ་ཕྱོགས་གཅིག་འཛིན་པ་ཞིག་ཡིན་
བསམ་ན། རྟིང་སོར་བཀའ་གདམས་གླེགས་བམ་གྱིས་ཐོག་དྲངས་ཆོས་བཞིན་
ཞུས་དུས། སྐུ་མདུན་རང་དུ་བཀའ་གླེང་གི་དྲི་བ་མང་དག་ཞུས་པས། བཀའ་
གདམས་པའི་ཆོས་དང་དགེ་བཤེས་འདི་ཙོ། བཅོམ་ལྡན་འདས་ཀྱི་མདའ་སྟག་
འཐབ། རྣམ་ཐར་ཡང་ཁོང་རང་ཅི་འདྲ་འདྲའི་གསོ་ཚུགས། ཁེ་དང་རྒྱལ་ཁ་
གཞན་ལ་སྟེར་བའི་ལུགས་ཁ་འདྲ་རེ་ཡང་བྱེད་ལོ་བྱེད། དུས་ད་ལྟའི་ཆོས་པའི་
ལུགས་ཀྱི་དགའ་རབ་ཏུ་བྱས་ཆོག་པ་འདུག གསང་སྔགས་ཀྱང་འདི་ཀ་ཟབ།
ཕྱི་རུ་ཉན་ཐོས་ཀྱི་སྤྱོད་པ་སྐྱོང་། ནང་དུ་གསང་འདུས་དོན་ལ་དགའ། གསུང་
བ་དེ་འདི་ཡིན་པར་འདུག གཞན་རྙིང་མ་བ་འདི་ཀུན་ལྟ་བ་ཡ་མཚན་དྲགས་པ་
50



མིན་པ། སྤྱོད་པ་སྔགས་པའི་དཔའ་བོ་སྒོམ་ནག་རང་དུ་འདུག བཀའ་་༌་
བརྒྱུད་པའི་རྟོགས་ལྡན་ཙོ་ནི། གསང་སྔགས་པའི་གིང་འཆམས་པ་རང་ཡིན།
གཞན་བཀའ་བརྒྱུད་པ་སྤྱི་པ་འདི་ཀུན་ནི་བཀའ་བརྒྱུད་པའི་ཕུད་བཞེས་ པར་
འདུག ཡང་གཞན་མ་ཚོ་གཅིག་ནི། སྔགས་པའི་ཧོར་འདྲ་རང་དུ་འདུག
སྔགས་པ་ཕལ་ཆེ་བ་འདི་ཀུན། དམ་ཚིག་གི་གནད་ཚང་མི་ལྟ་བར། དབང་
བསྐུར་ཅི་ཐུབ་བྱེད་པ་འདུག་སྟེ། སྔགས་ཀྱི་རྒྱུད་སྡེ་མ་གཟིགས་པ་ཡིན་པ་འདྲ།
ཡང་ན། བཀའ་གདམས་པས་གསང་སྔགས་ཉམས་སུ་བླངས་ན། དམ་ཚིག་
ས་མཱ་ཡ་འབུམ་སྡེ་བསྲུང་དགོས་པ་ལ། སྔགས་པ་རང་ཙོས་མཛད་ན། དམ་
ཚིག་ཆང་དང་ཤར་མོས་ཆོག་པ་འདི། བསམ་ཡས་རྒྱལ་པོའི་ཆས་གཞན་མས་
བརྐུས་ན་ཁབ་གཅིག་བརྐུས་ན་ཡང་འཁུ་ཟློག་ཡོང་ཟེར། དཀོན་གཉེར་པས་ཅི་
ཁྱེར་རུང་ཨའུ་ཙི་བ་དང་འདྲ་བར་ཡོད་ན་ལེགས། དེ་མིན་བརྒྱ་དང་བརྒྱད་
འཛོལ་བ་འདྲ་ཞུས། ཡང་སྐབས་ཅིག་ན། ངས་མིག་མངས་བྱས་པས། དགེ་
བཤེས་ཅིག་ན་རེ། རྒྱན་པོ་འགྱེད་དང་འདུས་ལ་ལྟ་བ། ཟེར་ནས། སློབ་
དཔོན་ཀླུ་གྲུབ་ཀྱིས་ནི་མི་དགེ་བའི་ལས་སུ་གསུངས་ཟེར། ངས་འདི་སྐད་བྱས།
ལར་གྱི་དོན་མ་གོ་ན་དེ་ཀ་ཡིན་ཏེ། དཔེ་དོན་བསྒྲིགས་ནས་བལྟས་ན། ཆོས་
འཇིག་རྟེན་གཉིས་ཀའི་དོན་ཚང་ལ་མ་ནོར་བ་ཞིག་མིག་མངས་རྩེ་བ་ལ་ཚང་།
དེ་ཡང་འཇིག་རྟེན་གཞུང་མ་ཅིག་བྱེད་ན། བདེན་གཏན་ཚིགས་རང་ལ་བརྟེན་
དགོས། དེ་མིག་མངས་ལ་ཚང་སྟེ། དེ་ཡང་དང་པོར་རྡོ་དཀར་ནག་ཤན་ཕྱེད་
པ་ཅིག་དགོས། སྤོ་འཇོག་སར་སྤོ་འཇོག མིག་བཅུ་བདུན་རིན་ཚད་དང་
ལྡན་པར་བྱེད། རྗེ་སྐྱག་ཚར་བ་དང༌། རྡོ་རྐུན་མིག་མངས་ལ་མི་ཐེ། མིག་
འཁོར་མིག་གཉིས་ཡོད་ན། རྡེའུ་དྲུག་གིས་ཀྱང་ཆགས། འཁོར་མིག་མེད་
པའི་ཧམ་ཁྱེར་འདུག་ན་རྡེའུ་བརྒྱ་ཡོད་རུང་མི་ཆགས་པར། དཔུང་སྟོབས་ཀྱི་



དབང་དུ་མི་གཏོང་། རྡེའུ་གཅིག་བསད་ཤུལ་དུ་གན་མ་བསྐོར་བར་དེ་འཕྲལ་དུ་
རྒྱག་ ས་མེད། རང་ཕྱོགས་ ལ་འབྲེལ་འཚོལ། གཞན་ ཕྱོགས་ལ་ ཟོན་བྱེད།
རྩིས་བཏང་ནས། ཁོས་འདི་རུ་བྱས་ན། ང་འདིར་རྒྱུག་མེད་པའི་ཧམ་པས་མི་
འགྲོ། གང་ལའང་རྟོག་པ་སྒོར་མ་ནས་འཇུག དེའུ་གཡས་སུ་རྒྱག་ན་རྟོག་པ་
དང་བསམ་མནོ་གཡོན་ཕྱོགས་སུ་ གཏོང་། གནད་ཆེ་ན་གཅིག་པུ་ཡང་བསླུ།
ཕན་མི་ཐོགས་ན་རྡེའུ་མང་ཡང་བློས་གཏོང་། ཉེས་པའི་འཕྲོ་བཤོལ། ལེགས་
པའི་འཕྲོ་མཐུད། སྦྱང་པས་ཟེ་སྦུག་འགྲིམ། ཁོ་འདིར་བྱུང་ན། རང་འདིར་
རྒྱག་མེད་པའི་གཡོ་སུ་ཆེ་རུང་ཚིག་ལ་མི་འགྲོ་བའི་ཁར་རང་ཉེས་ཡོང་། འདི་ལ་
གཞན་ཕྱོགས་ཕམ་པའི་བློ་གཅིག་འདུག་པ་ལ་གཡོ་ཟེར་ན་མ་གཏོགས་གཡོ་མི་ཚུད།
མིག་མངས་མི་ཤེས་ན་མ་གཏོགས། ཁོའི་བྱེད་ལུགས་ཀྱིས་འདིར་བརྒྱབ་ནས།
འདིར་ འཛོམ་ གཉིས་ ཀས་ ཤེས་ དགོས། དཔེ་ དེ་ བཞིན་ བྱ་ བ་ ཀུན་ ལའང༌།
མིག་མངས་ལྟ་བུའི་རྟོག་ཞིབ་བཏང་ན། སྔོན་ལས་ཁམ་པོ་ཆེ་ལངས་ན་མ་་་་
གཏོགས། དེ་ཙམ་གྱི་འཕར་འབུབ་མི་ཡོང༌། ཆོས་ལའང་དེ་ཙམ་གྱི་བསམ་
གཞིགས་བཏང་ན་ཡོན་ཏན་སྣ་གཅིག་མི་སྐྱེ་བ་མི་སྲིད། གཞན་ཡང་འདི་བསམ་
པ་ངན་ཟེར་ཏེ། རྡོ་སྒོར་དང༌། མདའ་རྩེད། འཛིངས་ཁ་རྩེད་མོ་འདི་་
རྣམས་ལའང་བསམ་པ་ངན་པ་མཉམ་པོ་ལ་སྡིག་གཞན་ཚོ་ཆེ། གང་བྱས་ས་དེར་
ས་གུ་ཙེ་བསད་པ་གྲངས་ཀྱིས་ག་ན་ལང་། གོད་ཁ་ཡང་ཆེ། བྱུང་ན་རྩེད་མོ་
གང་ཡང་མ་བྱེད་ པར་ མ་ཎི་ བགྲོངས། བྱེད་ རང་བྱེད་ན་མིག་མངས་ གྱིས།
འདི་ལ་ཆོས་འཇིག་རྟེན་གང་གི་ཡང་དཔེ་ཡོད་བྱས། ཡང་ཆོས་རྗེ་ཕག་མོ་གྲུ་པ་
ལ་ཐུགས་ཞེན་ཆེ་བ་འདི། རྒྱུ་རྐྱེན་གང་ནས་ཞེན་དགོས་རྒྱུ་ཡིན་ཟེར། ངས་
འདི་སྐད་བྱས། དེ་སྤྱིར་གྱིས་ངེད་རང་བོད་ཀྱི་རྒྱལ་པོ་ཡིན་པ་དང་། སྒོས་ངེད་
བཀའ་བརྒྱུད་པ། དེའི་ནང་ནས་འབྲུག་པའི་བླ་མ་ཡིན་པ་དང༌། ཁྱད་པར་



ངེད་གཞིས་ཀ་རིན་སྤུངས་པ་དཔོན་གཡོག་གི་དགྲ་ལ་ངོམ་ས། གཉེན་ལ་འཕྱར་
ས། ཚན་བྱུས་འདི་ཙམ་པའམ་ཕག་མོ་གྲུ་པ་དང་དམ་སེལ་མ་ཞུགས་པའི་མཐུ་
ལས་བྱུང་བ་ཡིན། ད་ང་རང་གི་བུ་ཚ་བརྒྱུད་འདི་པའང་ཕག་མོ་གྲུ་པ་རང་ལ་
སྐྱབས་མགོན་ཞུ། འབྲུག་ར་ལུང་ལ་ཞེན་ཆེན་པོ་བྱེད། ཟ་གོ་མི་ཟ། རྗེ་རིན་
པོ་ཆེ་ར་ལུང་པ་རང་ལའང་མཛད་དཀའ་མོ་ཡོད། ཞབས་ཏོག་མ་བྱུང་རུང་
ཞབས་འདྲེན་མི་སྒྲུབ་བྱས་པས། གཞིས་ཀ་བའི་ཚན་བྱུས་ཅུང་ཟད་མ་བརྟན་པ་
འདི་ཅི་ལན་ཟེར། འདི་ལར་གྱི་རྒྱལ་པོ་རང་སའི་བསྟན་པའི་དུས་ཐེམ་པ་དང་།
ཁྱད་པར་ཕག་མོ་གྲུ་པའི་དགོངས་པར་མ་བདེ་བ་དེ། སྣ་མོའི་མིག་མ་ཤེས་པས་
ལན་བྱས། དེ་འདྲའི་དུས་ཀྱི་ཟིང་པ་བྱུང་དུས། ར་ལུང་ཆོས་རྗེ་རིན་པོ་ཆེས།
སྤྱན་སྔ་རིན་པོ་ཆེ་ཞྭ་དམར་ཅོད་པན་འཛིན་པ་ལ་ཞུ་བ་ཕུལ་བ་ལ། འདི་ལྟ་བུའི་
དུས་ཀྱི་ཟིང་པ་ལ་ཐུགས་རྗེའི་སྤྱན་གྱིས་མ་གཟིགས་ན། སེམས་ཅན་རྣམས་ལ་
བྱམས་ པ་ སྤོང་ བའི་ལྟུང་ བའང་ འབྱུང་ ཉེ་ བས། བདག་ གིས་ ཕྱག་ཕྱི་བྱས།
ཆིངས་ལུགས་ཐུགས་ལ་འདོགས་དགོས་ཞུས་འདུག་པས། སྤྱན་སྔ་རིན་པོ་ཆེའི་
བཀའ་ཤོག་ན། སྤྱིར་གྱི་སེམས་ཅན་གྱི་ལས་དང་མ་བསྟན་པའི་སངས་རྒྱས་ཀྱི་
དབང་ཆེ་འགྲོ་ས་མེད། ངེད་རང་རྣམས་ལ་ཁོང་ཚོ་ཆུན་པའི་དཔུང་བུ་རྟ་ནི་
མེད། ཆོས་སྐྱོང་དང་མནའ་དཔང་ལ་ནི་མི་བརྩི། དེ་ལས་རང་རེའི་རྣམ་རྟོག་
གི་སྣ་ཁ་ཨེ་འཁྱིལ་གཟིགས། མི་རྒྱུགས་ནད་ལངས་པའི་དུས་ཟིང་གི་སྡུག་བསྔལ་
ལས། དམྱལ་བ་ཡི་དྭགས་རྣམས་སྙིང་རྗེ་སྟེ། ཆིངས་ལུགས་སུས་ཀྱང་བྱས་
བགྲོས་མི་འདུག ཁྱེད་ཐུགས་སྟོབས་ཆེ་བས་མཛད་ན་ཨང་གསུངས་སོ། །ངས་
བལྟས་པས། སྤྱན་སྔ་རིན་པོ་ཆེ་དེ་ཕོ་ཚོད་ཀྱི་གོང་གོང་རིལ་རིལ་ཅིག་ཡོད་པར་
འདུག ར་ལུང་ཆོས་རྗེ་དེ་བྱང་ཆུབ་སེམས་དཔའི་ཕྲུ་གུ་ཅིག་ཡོད་པར་འདུག་
བསམ་བྱུང་། འགྲོ་བའི་སྡུག་བསྔལ་ཕྱག་གིས་མི་སེལ་ཞིང་། གསུངས་པ་དང་།
53



ལས་ཀྱི་རྣམ་པར་སྨིན་པ་ནི་གང་ལའང་མ་གཏོགས་སོ་གསུངས་པས། སྤྱན་སྔ་
རིན་པོ་ཆེ་ཐུགས་བདེན། ར་ལུང་ཆོས་རྗེ་ཡང་གསུང་ལུགས་ལ་སྐྱོན་མེད་བསམ་
པ་ ཤར། འོ་ན་མགུར་ཅིག་གྱིས་དང་ཟེར་བ་ལ་འདི་འཐེན་ནོ། ། དར་སེང་་
དཀར་མོ་སྐྱེས་ན་རྩལ་གསུམ་འཛོམས་པ་ཅིག་ཡོང་བ་དེ་ཡིན། ། སྒྲིབ་པ་ཕྲ་ཞིབ་
ནས་དག་ན་སངས་རྒྱས་ཡོང་བ་དེ་ཡིན། །བསླབ་གསུམ་ལ་ཉེས་ལྟུང་གིས་མ་གོས་
ན་བཙུན་པོ་ཡོང་བ་དེ་ཡིན། ། ཤེས་རབ་དངབརྩོན་འགྲུས་འཛོམས་ན་མཁས་པ་
ཡོང་བ་དེ་ཡིན། །སྤྱི་ཚིས་དང་བསོད་ནམས་འཛོམས་ན་གཙོ་བོ་ཡོང་བ་དེ་ཡིན། །
བློ་ཤེད་དང་གཉན་གྱོང་རན་ན་ཧོར་འདྲ་ཡོང་བ་དེ་ཡིན། །ལས་མ་ནུས་དང་
བསོད་ཆུང་འཛོམས་ན་མི་ལྟོགས་ཡོང་བ་དེ་ཡིན། །བསགས་རྒྱབ་དང་སེར་སྣ་
འཛོམས་ན་ཕྱུག་པོ་ཡོང་བ་དེ་ཡིན། །རང་སར་ཆག་སྒོ་དག་ན་ཆིངས་ལུགས་ཡོང་
བ་དེ་ཡིན། ། བློ་མང་དང་ཆག་སྒོ་འཛོམས་ན་ཡུལ་དོན་ཡོང་བ་དེ་ཡིན། ། མི་་
དམངས་དང་རྫོང་དཔོན་འཁོན་ན་ཡུལ་ལོག་ཡོང་བ་དེ་ཡིན། ། ཁྱི་དང་སྤྲང་པོ་
འཛོམས་ན་ཁྱི་རྒྱུག་གཉིས་ཀ་ལ་གཟན་པ་དེ་ཡིན། །སེར་མོ་དང་དམ་ཆོས་འཁོན་
ན་སངས་རྒྱས་ཀྱི་བསྟན་པ་ལ་གནོད་པ་དེ་ཡིན། །རང་ཕྱོགས་རྐྱང་པ་བསམ་ན་
ལྟོགས་འགོང་སྙིང་ལ་ཞུགས་པ་དེ་ཡིན། །རང་གཞན་གཉིས་ཀར་མི་བསམ་ན་སྤྲ་
ཆལ་མཐར་ཕྱིན་ཡོང་བ་དེ་ཡིན། །ཁ་མཁས་ལ་གཏིང་ནག་པ་ཅིག་བྱས་ན་ཚེ་
འདིའི་འདུན་མ་མཁས་པ་ཅིག་ཡོང་བ་དེ་ཡིན། །སངས་རྒྱས་མ་ཐོབ་ན་གཞན་
གང་གིས་ཀྱང་བློ་མི་ཚིམ་པ་ཅིག་བྱས་ན་འདུན་མའི་ཡང་རྩེ་ཅིག་ཡོང་བ་དེ་ཡིན། །
བྱས་གླུ་བླངས་སོ། །ཡང་སྡེ་བའི་དྲུང་འཁོར་ཅིག་ན་རེ། ཁྱེད་རང་གི་དཔོན་དེ་
སུ་ལ་རེ་ལྟོས་འཆོལ། ར་ལུང་པ་ལ་མི་འབུལ་ལམ་ཟེར། ངས་འདི་སྐད་བྱས།
ང་དད་པ་ལོག་པ་དང་། བླ་མ་མ་བཏུབ་པར་མི་འབུལ་བ་མིན། དུས་ངན་གྱི་
དཔོན་པོ་མངས། ཆོས་རང་བྱང་ཆུབ་ཀྱི་སེམས་ནི་ཡོད་པར་དཀའ། ཆགས་



སྡང་ནི་ཆེ། ཕྱི་ཁ་ནི་མི་ཟིན། ལྟོ་གོས་ནི་དཀོན་ཞིང་། སྲོག་ཉེན་ནི་ཆེ།
ཆོས་རྗེ་གོང་མ་ན་རིམ་གཉིས་ཙམ་ཀྱང༌། དུག་གིས་དཀྲོངས་པར་བྱས་པས།
དཔེ་སྲོལ་ཡང་ངན་པོ་ལས་མེད། ངེད་ཙོའི་བརྒྱུད་པ་འདི་སྤྲང་པོའི་བརྒྱུད་པ་
ཡིན་པས། རྒྱལ་ཁམས་འགྲིམ་པ་འདི་ཁ་ལེགས་ཤིང་། རྗེ་ར་ལུང་པ་ཁོང་རང་
གདུལ་བྱ་ཆེ་གྲགས་པ་མིན་པ། འཁོར་གཡོག་གསོ་ཚད་ཅིག་ཡོད་པའི་ལོ་རྒྱུས་
ཀྱང་འདུག་པས། བླ་མ་ཕྱོགས་མེད་ལ་ཆོས་ཟབ་ཚད་ཞུས། དོན་གཅིག་ཏུ་
བསྒྲིལ་ནས་བསྒོམས། ཚེ་འདིའི་དཔོན་དབུས་གཙང་ན་སྐུ་ཤེད་སུ་ཆེ་ལ་ཆོལ།
ཡོན་བདག་ཚེ་སྔོན་ལས་འབྲེལ་ཡོད་པའི་ནང་ནས་ཕྱུག་པོ་གཏོང་ཕོད་ཅན་ལ་ཆོལ།
རྐུབ་བཙུལ་སྦ་ར་བསྡམས་པའི་ཡུལ་ཕྱོགས་ལ་མ་འགྲོ། སྐྱེ་དམན་གྱི་འཁོར་མ་
བསྟེན། ཆོས་དང་མི་མཐུན་པའི་མི་འཁོར་དུ་མ་བསྟེན། ནོར་སྡིག་ཁམ་པོ་ཆེ་
གཉེར་མ་བྱེད་རང་སྲོག་ལ་གཟན་ཞིང་། ཕ་ཚན་རྣམས་བསམ་ངན་སྐྱེ། དུས་
རྒྱུན་དུ་སྤྱོད་ལམ་རྣམ་བཞིར་དྲན་པ་ཡེངས་མེད་ཀྱི་ངང་ནས་ཀུན་དང་མཐུན་
ཞིང་། ཀུན་ལ་བློ་མ་གཏོད། རང་ཚོད་རང་གིས་བཟུང་། ལེགས་པ་བྱིས་པ་
ལ་འདུག་རུང་སེམས་ལ་ཞོག ཉེས་པ་བླ་མས་བསླབ་རུང་སེམས་ལ་མ་འཇོག
ཕྲལ་གྱི་ལྟོ་གོས་སྡུག་པོ་ མ་བྱེད། གཏིང་ནས་ཧམ་པ་མ་ཆེ། ཁ་ མ་ མང་།
རན་པར་སྨོས། ལེགས་ཉེས་ཀྱི་མགོ་ལྟག་ཤེས་པར་གྱིས། སངས་རྒྱས་ཀྱི་ཆོས་
ལ་དྲང་པོར་བཟུང་། གཞན་གདམས་ཆུང་ལ་སྡུག་བཙིར་མ་བྱེད། བཅོམ་
ལྡན་འདས་ཀྱི་བཀའ་དང་མི་མཐུན་ན། མན་ ངག་ ཟབ་ རུང་ དོར་བ་ ཟབ།
དོན་ཧྲིལ་ཏེ་བསྒྲིལ་ན་རང་གིས་བྱེད་དགོས། རང་གིས་མ་བྱུང་ན་སུ་ལ་རེ་རུང་
བླ་བཙོངས་སོ། །དེས་ན། ཐར་པ་བདག་ལ་རག་ལས་དེ་ལ་ནི། །གཞན་གྱིས་
གྲོགས་བགྱིར་ཅི་ཡང་མ་མཆིས་སོ། ། སློབ་དཔོན་ཞི་བ་ལྷས་སྤྱོད་འཇུག་ན་འདི་
འདྲ་གསུངས་འདུག ཐུགས་བདེན། ང་རང་གི་བུ་ལ་ཚེ་དང་རིང་ཚད་བྱུང་
55



ན། དེ་འདྲ་གྱིས་བྱས་ཡོད་བྱས། ཡང་སྒོམ་ཆེན་དེ་འདྲ་སེམས་ངོ་ནི་མཐོང་།
སྟེང་ན་དཔོན་པོའི་གཉའ་གནོན་མེད། འོག་ན་བུ་མད་ཀྱི་སྒབ་ཤལ་མེད་པས།
རང་རེ་ཙོ་ལ་གང་གི་ཡང་སེམས་ཁྲལ་མེད་པ་འདི་རང་སྐྱིད་གསུང་གི་འདུག་པས།
ངའི་སེམས་ལ་འདི་སྐད་བསམ་པ་ཤར། སེམས་ཀྱི་ངོ་བོ་ནམ་མཁའ་དང་འདྲ་བ་
འདི་ ལ་ མཐོང་ བ་ ཞིག་ དཀའ་ ཞིང་། གལ་ ཏེ་ མཐོང༌ རྒྱུ་ ཞིག་ ཡོད་ ནའང༌།
དཀའ་བ་དུ་མ་ཞིག་མ་སྤྱད་པར་མཐོང་བའི་ལོ་རྒྱུས་བཅོམ་ལྡན་འདས་ཀྱིས་དབུ་
མཛད་གྲུབ་ཐོབ་གོང་མ་སུའི་རྣམ་པར་ཐར་པ་ལའང་མི་འདུག ཚིག་བསྡུས་
མཚོན་ནའང་། ངོ་བོ་སྟོང་པ་ནམ་མཁའ་འདྲ། །རང་བཞིན་མེད་དེ་རླུང་གི་
རྩལ། །གསུངས་ཏེ་ཚིག་གིས་མི་མཚོན་པར་འདུག བྱང་ཆུབ་མཆོག་ཏུ་སེམས་
མ་བསྐྱེད་ན་ཆོས་རྣམ་དག་ཅིག་མི་འོང་། དེ་མ་བྱུང་ན་རྫོགས་པའི་སངས་རྒྱས་
མི་འཐོབ། བྱང་ཆུབ་སེམས་དཔའ་ལ་བློ་བདེ་བའི་སྐབས་མི་སྲིད། འགྲོ་དྲུག་
གི་སྡུག་བསྔལ་རྒྱུན་མ་ཆད་བར་ལ། ཁོང་ཚོའི་སྡུག་གྲོགས་མཛད་དགོས། དེ་
ཚོའི་སྡུག་བསྔལ་རྒྱུན་ཆད་པའི་དུས་མི་སྲིད། བཟང་སྤྱོད་ལས། ནམ་མཁའི་
མཐར་ཐུག་གྱུར་པ་ཇི་ཙམ་པར། །སེམས་ཅན་མ་ལུས་མཐའ་ཡང་དེ་བཞིན་ཏེ། །
ཇི་ཙམ་ལས་དང་ཉོན་མོངས་མཐར་གྱུར་པ། །བདག་གི་སྨོན་ལམ་མཐའ་ཡང་དེ་
ཙམ་མོ། །གསུངས་པས། ཐུགས་བསྐྱེད་རྒྱ་ཆེན་པོ་ཚོ་མཛད་དུ་འཇུག་དགོས་
པས། ཆུ་ཚོད་ལྔ་དྲུག་རེ་ལ་ཚོགས་ཆང་མཛད་ནས། མིང་རྡོ་རྗེའི་མགུར་དུ་
བཏགས་ཏེ། ཀོང་གཞས་མཛད་པ་འདི་བློ་བསམ་པ་མི་འདུག ཁྱད་འཕགས་
ཅིག་མཛད་ན། འཕྲལ་ཚུགས་ཁ་བཟང་ལ་ཕུགས་གྲོལ་བ་ཆེ་བ་ཅིག་མཛད་
དགོས་ཏེ། ཞིང་རྣམས་རྒྱ་མཚོ་རྣམ་པར་དག་བྱེད་ཅིང་། །སེམས་ཅན་རྒྱ་མཚོ་
དག་ནི་རྣམ་པར་སྒྲོལ། །ཆོས་རྣམས་རྒྱ་མཚོ་རབ་ཏུ་མཐོང་བྱེད་ཅིང་། །ཡེ་ཤེས་
རྒྱ་མཚོ་རབ་ཏུ་རྟོགས་པར་བྱེད། ། སྤྱོད་པ་རྒྱ་མཚོ་རྣམ་པར་དག་བྱེད་ཅིང༌། །
56



སྨོན་ལམ་རྒྱ་མཚོ་ཡོངས་སུ་རྫོགས་པར་བྱེད། །སངས་རྒྱས་རྒྱ་མཚོ་རབ་ཏུ་མཆོད་
བྱེད་ ཅིང༌། ། བསྐལ་ པ་ རྒྱ་ མཚོར་ མི་ སྐྱོ་ སྤྱད་ པར་ བགྱི། ། གསུངས་ པ་ འདུག
འཕྲལ་དུ་ཚུགས་ཁའང་། སྡུད་པ་ལས། གཙང་བྱས་གཙང་མའི་གོས་འཆང་
གསུམ་པོ་དབེན་ཞིང་དག ། གསུངས་པས་གང་བྱུང་གིས་མི་ཆོག་པར་འདུག
སྒྱུ་མ་ཡིན་གསུངས་ཏེ། ཆགས་སྡང་དང་། ནོར་རྫས་སྒྱུ་མར་མི་འགྲོ་བའི།
ཀུན་སྤྱོད་སྒྱུ་མར་འགྲོ་བ་འདི་ཇི་ལྟར་ཡིན་མ་ཤེས་བྱས། ཡང་ངེད་སྒོམ་ཆེན་པ་
ཚོས་བགྲོ་གླེང་མི་ཤེས་པ་ལ། མཚན་ཉིད་པ་འགའ་ཟུང་གིས་རྔན་ཆེན་བྱས།
ཁྱེད་ཚོས་གཞན་དང་ཅི་ཤེས། ཁྱབ་རྟགས་རང་གི་ཉ་མགོ་མི་ནོན་ཟེར། ཁྱབ་
རྟགས་མགུར་མ་ལ་བསྐྱོན་ནའང་། ཁྱབ་པ་ཡོད་ངེས་ཤེས་པས་ཡོང་བྱས་པས།
འོ་ན་གྱིས་དང་ཟེར། ལགས། སྔ་སོར་བཀའ་བརྒྱུད་པ་གྲལ་མགོར་བཏོན་
ནས་ཕུལ་གཏོང་བྱས། ན་མོ་ཀཱིརྟི། བཀའ་བརྒྱུད་པའི་བླ་མ་ཡིན་ན་ལོངས་
སྤྱོད་ཆེ་བས་ཁྱབ། བཀའ་བརྒྱུད་པའི་སྒོམ་ཆེན་ཡིན་ན་སྡུག་རུས་ཆེ་བས་ཁྱབ།
བཀའ་བརྒྱུད་པའི་རྟོགས་ལྡན་ཡིན་ན་སྤྱོད་པ་རྩིང་བས་ཁྱབ། བཀའ་བརྒྱུད་
པའི་ཡོན་བདག་ཡིན་ན་སྒྲིབ་པ་ཆེ་བས་ཁྱབ། བཀའ་བརྒྱུད་པའི་ཚོགས་འཁོར་
ཡིན་ན་ཤ་ཆང་མང་བས་ཁྱབ། བཀའ་བརྒྱུད་པའི་ལྟ་བ་ཡིན་ན་མཐའ་དང་བྲལ་
བས་ ཁྱབ། བཀའ་ བརྒྱུད་ པའི་ སྒོམ་ པ་ ཡིན་ ན་ དམིགས་ པ་ མེད་ པས་ ཁྱབ།
བཀའ་བརྒྱུད་པའི་སྤྱོད་པ་ཡིན་ན་ངོ་ལྐོག་མེད་པས་ཁྱབ། བཀའ་བརྒྱུད་པའི་
འབྲས་ བུ་ ཡིན་ ན་ རང་ ལ་ ཡོད་ པས་ ཁྱབ། ད་ རྟགས་ ཀྱང་ བཀོད་ གཏོང་།
དགོན་པར་བུ་མད་འདུག་ན་བཀའ་བརྒྱུད་པ་ཡིན་པའི་རྟགས། འདུལ་བ་ཁྱད་
དུ་གསོད་ན་བཀའ་བརྒྱུད་པ་ཡིན་པའི་རྟགས། འཁོར་འབངས་དབང་ཆེས་
སྤྱོད་ན་བཀའ་བརྒྱུད་པ་ཡིན་པའི་རྟགས། རྒྱལ་ཁམས་ཆུ་བཞིན་ཉུལ་ན་བཀའ་
བརྒྱུད་པ་ཡིན་པའི་རྟགས། ཕ་སྤུན་ནང་འཐབ་བྱེད་ན་བཀའ་བརྒྱུད་པ་ཡིན་



པའི་ རྟགས། ལྟ་ བ་ ངོས་ བཟུང་ མེད་ ན་ བཀའ་ བརྒྱུད་ པ་ ཡིན་ པའི་ རྟགས།
སྒོམ་པ་དམིགས་གཏད་མེད་ན་བཀའ་བརྒྱུད་པ་ཡིན་པའི་རྟགས། སྤྱོད་པ་ཚུལ་
འཆོས་མེད་ན་བཀའ་བརྒྱུད་པ་ཡིན་པའི་རྟགས། འབྲས་བུ་གཞན་ལ་མི་རེ་ན་
བཀའ་བརྒྱུད་པ་ཡིན་པའི་རྟགས། བླ་མ་མིན་པ་བསམ་རྒྱུ་མེད་ན་བཀའ་བརྒྱུད་
པ་ཡིན་པའི་རྟགས། དག་སྣང་ཕྱོགས་མེད་འདུག་ན་བཀའ་བརྒྱུད་པ་ཡིན་པའི་
རྟགས། འགྲོ་ལ་སྙིང་རྗེ་འདུག་ན་བཀའ་བརྒྱུད་པ་ཡིན་པའི་རྟགས། འོ་ན་
ངེད་མཚན་ཉིད་པ་ལ་ཁྱབ་པ་ཅིག་ཞུས་དང་ཟེར། ཉིན་མཚན་འོག་འགྱུ་མི་
གཏོང་ན་མཚན་ཉིད་པ་ཡིན་པ་བུད། ཇ་ལ་སྲེད་པ་སྤངས་ན་མཚན་ཉིད་པ་
ཡིན་པ་བུད། གྲྭ་ཚང་ཆགས་སྡང་མེད་ན་མཚན་ཉིད་པ་ཡིན་པ་བུད། ཆོས་ལ་
ཕྱོགས་རིས་མ་བཅད་ན་མཚན་ཉིད་པ་ཡིན་པ་བུད། སློབ་དཔོན་ལ་གྲེ་དགག་མ་
བཏང་ན་མཚན་ཉིད་པ་ཡིན་པ་བུད། ཆོས་གོས་ཇ་ལ་མ་བཙོངས་ན་མཚན་ཉིད་
པ་ཡིན་པ་བུད། སྐྱོ་རོགས་བཙུན་ཆུང་ལ་མ་བཅོལ་ན་མཚན་ཉིད་པ་ཡིན་པ་
བུད། ངེས་དོན་ཐ་སྙད་ལ་མ་བསྒྱུར་ན་མཚན་ཉིད་པ་ཡིན་པ་བུད། འོ་ན་
རྟགས་ཅིག་བཀོད་དང་ཟེར། བསྟན་པའི་རྒྱལ་མཚན་འཛིན་ན་མཚན་ཉིད་པ་
ཡིན་པའི་རྟགས། ལུང་དང་རིགས་པ་འདུག་ན་མཚན་ཉིད་པ་ཡིན་པའི་རྟགས།
འདུལ་བའི་བསླབ་བྱ་འདུག་ན་མཚན་ཉིད་པ་ཡིན་པའི་རྟགས། མངོན་པའི་ལྟ་
བ་འདུག་ན་མཚན་ཉིད་པ་ཡིན་པའི་རྟགས། མདོ་སྡེའི་རྒྱུ་འབྲས་འདུག་ན་
མཚན་ཉིད་པ་ཡིན་པའི་རྟགས། ཚད་མའི་རིག་པ་འདུག་ན་མཚན་ཉིད་པ་ཡིན་
པའི་རྟགས། སྟོན་པའི་གསུང་རྒྱུན་འདུག་ན་མཚན་ཉིད་པ་ཡིན་པའི་རྟགས།
འོ་ན་སྔགས་པ་ལ་ཁྱབ་པ་ཕུད་དང་ཟེར། ཁ་ལ་སྨ་ར་མེད་ན་སྔགས་པ་ཡིན་པ་
བུད། ལག་ན་རག་ཤ་མེད་ན་སྔགས་པ་ཡིན་པ་བུད། རྔ་དང་སིལ་སྙན་མེད་ན་
སྔགས་པ་ཡིན་པ་བུད། ཇོ་མོ་དང་གདུང་རྒྱུད་མེད་ན་སྔགས་པ་ཡིན་པ་བུད།
58



ལག་ལེན་ཟ་ཆོག་མེད་ན་སྔགས་པ་ཡིན་པ་བུད། ཟབ་དབང་ཁྲོམ་ལ་མི་བསྐུར་
ན་སྔགས་པ་ཡིན་པ་བུད། ཐང་སྐུ་དང་སྐྱོས་མ་མ་བསྲེས་ན་སྔགས་པ་ཡིན་པ་
བུད། མཐུ་དང་ངན་སྔགས་མི་བྱེད་ན་སྔགས་པ་ཡིན་པ་བུད། ཆོས་དང་ཆོས་
མིན་མ་བསྲེས་ན་སྔགས་པ་ཡིན་པ་བུད། བྱས་སོ། ཡང་སྔགས་པ་ལ་རྟགས་
ཅིག་བཀོད་དང་ཟེར། ཆོས་ཀུན་ཡེ་རྫོགས་ཤེས་ན་སྔགས་པ་ཡིན་པའི་རྟགས།
སྒོམ་པ་ཀློང་ཡངས་འདུག་ན་སྔགས་པ་ཡིན་པའི་རྟགས། སྤྱོད་པ་ཀུན་བཟང་
སྤྱོད་ན་སྔགས་པ་ཡིན་པའི་རྟགས། འབྲས་བུ་གདོད་ནས་གྲུབ་ན་སྔགས་པ་ཡིན་
པའི་རྟགས། དམ་ཚིག་ཡེ་སྲུང་ཤེས་ན་སྔགས་པ་ཡིན་པའི་རྟགས། ཁྱབ་་་
གདལ་ལྷུན་གྲུབ་ཤེས་ན་སྔགས་པ་ཡིན་པའི་རྟགས། བྱས་པས། ཁོང་ཚོ་་་
དགའ་ སོང་ངོ༌། ། ཡང་ སྐབས་ ཅིག་ ཏུ། ངེད་རང་གིས་བསླབ་མ་མྱོང་ བར།
ཡོན་བདག་ཅིག་ན་རེ། ལྷ་ཅིག་གསོལ་རོགས་མཛོད་དང་ཟེར། ངས་བླ་མ་
བྱེད་མ་མྱོང་། ལྷ་མཆོད་མི་ཤེས་བྱས་པས། ཁོས་ཡེ་མ་ཉན་པར་གསོལ་གྲོགས་
གྱིས་ཟེར། དེ་ནས་མ་ཤེས་བྱས་ན་ངོ་ཚ་བསམས་རྔ་དང་བཅས་བོན་པོའི་རྟ་ལ་
བསྐྱོན་ནས་འདི་སྐད་བྱས་སོ། །གསོལ་ལོ། སྲོ། ། ལྷ་གསོལ་ལོ་མཆོད་དོ་
དཀོན་མཆོག་གསུམ། །ཚེ་འདི་ཕྱི་ཀུན་གྱི་སྐྱབས་མགོན་ཞུ། །གསོལ་ལོ་མཆོད་དོ་
ཡི་དམ་ལྷ། །མཆོག་ཐུན་དངོས་གྲུབ་བསྩལ་དུ་གསོལ། ། གསོལ་ལོ་མཆོད་དོ་་་
མཁའ་འགྲོའི་ཚོགས། །འཕྲིན་ལས་རྣམ་བཞི་གྲུབ་པར་མཛོད། །གསོལ་ལོ་མཆོད་
དོ་སྲུང་མའི་ཚོགས། །འགལ་རྐྱེན་བར་ཆད་བསལ་དུ་གསོལ། །གསོལ་ལོ་མཆོད་
དོ་ཆོས་སྐྱོང་རྣམས། ། མི་མཐུན་རྐྱེན་ངན་བར་ཆད་སོལ། ། གསོལ་ལོ་མཆོད་དོ་
བསྟན་མ་རྣམས། ། སྟོན་པའི་བཀའ་ཡི་བྱ་ར་མཛོད། །གསོལ་ལོ་མཆོད་དོ་དམ་
ཅན་ཚོགས། །འདིར་གཤེགས་བཀའ་ཡི་གཏོར་མ་ལོངས། །གསོལ་ལོ་མཆོད་དོ་
ནོར་ལྷའི་ཚོགས། །འཛད་མེད་ནོར་གྱི་དངོས་གྲུབ་སྩོལ། །གསོལ་ལོ་མཆོད་དོ་



གཞི་བདག་ཚོགས། །རུ་ང་ཕྲག་དོག་ཞི་བར་མཛོད། །གསོལ་ལོ་མཆོད་དོ་ལྷ་སྲིན་
ཚོགས། །ཐམས་ཅད་མགུ་བའི་མཆོད་གཏོར་བཞེས། །གསོལ་ལོ་མཆོད་དོ་མགོན་
སྐྱབས་ཚོ། །རང་རང་སོ་སོར་ཚིམ་པར་རོལ། ། གསོལ་ལོ་མཆོད་དོ་རིགས་དྲུག་
ཚོགས། ། ལན་ཆགས་བུ་ལོན་འཁྱེར་གྱུར་ཅིག གསོལ་ལོ་མཆོད་དོ་ཚེ་དཔག་
མེད། །ལོ་བརྒྱའི་ཚེ་ལོ་བསྲུང་དུ་གསོལ། ། གསོལ་ལོ་མཆོད་དོ་བླ་མ་རྣམས། །
འགྲོ་དྲུག་གི་ལམ་སྣ་ཆོས་ལ་དྲོངས། །གསོལ་ལོ་མཆོད་དོ་སློབ་མ་རྣམས། །ཁ་སྤྱང་
གི་མོས་གུས་འཇོག་རོགས་མཛོད། །གསོལ་ལོ་མཆོད་དོ་དམ་པའི་ཆོས། །མཐའ་
བརྒྱད་ཀྱི་ཕྱོགས་རིས་མེད་པར་མཛོད། ། གསོལ་ལོ་མཆོད་དོ་དགེ་འདུན་་་
རྣམས། །ཆོས་སྤྱོད་བཅུས་ཉིན་མཚན་འདའ་བར་མཛོད། །གསོལ་ལོ་མཆོད་དོ་
སྒོམ་ཆེན་ཚོ། །རི་ཁྲོད་དང་བས་མཐར་བཞུགས་ གྲོགས་མཛོད། ། གསོལ་ལོ་་་་
མཆོད་དོ་རྟོགས་ལྡན་ཚོ། །ཁྱི་རྒན་གྱི་འགྲམ་རུས་འཇོག་གྲོགས་མཛོད། །གསོལ་
ལོ་མཆོད་དོ་ཐབས་ལམ་པའི་དཔོན་སློབ་ཚོ། །བཙུན་རྒན་མའི་རྐུབ་རུས་འཇོག་
གྲོགས་མཛོད། །གསོལ་ལོ་མཆོད་དོ་བླ་དཔོན་འདྲེས་མ་ཚོ། །འཇིག་རྟེན་འདིའི་
ཁེངས་དྲེགས་བསྐྱང་གྲོགས་མཛོད། གསོལ་ལོ་མཆོད་དོ་དམངས་མ་ཡི་མ་་་་་
དམངས་ཚོ། ། ཁྲེལ་མེད་དང་ངོ་ཚ་མེད་མ་མཛོད་ཅིག ། གསོལ་ལོ་མཆོད་དོ་
དགོན་ཆུང་གི་དཔོན་པོ་ཚོ། །བསམ་ངན་གྱི་དུག་གཡོས་འཇོག་གྲོགས་མཛོད། །
གསོལ་ལོ་མཆོད་དོ་གྲྭ་ས་ཡི་དགེ་བཤེས་ཚོ། ། བཙུན་ཆུང་གི་རྒྱུ་ཞབས་འཇོག་་
གྲོགས་མཛོད། །གསོལ་ལོ་མཆོད་དོ་སྔགས་པ་ཡི་འཇིགས་པ་ཚོ། །བསམ་ངན་གྱི་
མཐུ་གཏད་འཇོག་ གྲོགས་མཛོད། ། གསོལ་ལོ་མཆོད་དོ་ལྷ་བོན་ཆེན་པོ་ཚོ། །
དབྱངས་དང་དམིགས་པ་བསྟུན་གྲོགས་མཛོད། །གསོལ་ལོ་མཆོད་དོ་རང་ལུས་ཀྱི་
ལྷ་ཚོགས་མཆོད། །སྐུ་ཡི་རྡོ་རྗེ་འགྲུབ་པར་བྱིན་གྱིས་རློབས། གསོལ་ལོ་མཆོད་
དོ་མགྲིན་པའི་ལྷ་ཚོགས་མཆོད། །གསུང་གི་རྡོ་རྗེ་ཐོབ་པར་བྱིན་གྱིས་རློབས། །
60



གསོལ་ལོ་མཆོད་དོ་རང་སེམས་ཀྱི་གནས་ལུགས་མཆོད། །ཐུགས་ཀྱི་རྡོ་རྗེ་ཐོབ་
པར་བྱིན་གྱིས་རློབས། བྱས་པས། བྱིན་རླབས་ཡོད་པའི་བཟོ་འདྲ་བ་ཅིག་ལ་
གད་མོ་བྲོ་བ་བྱུང་ངོ༌། ཆོས་རྗེ་ལ་མི་ཚོ་ནི་སྐུ་སྤྱོད་ཉེས་རང་ཟེར། ངས་བལྟས་
པས་ནི་སྐུ་གྲིབ་ལ་འཛེམ་ཞིང་། འཕྲལ་ལའང་ཉམས་དགའ་ལ་གནོད་འཚུབ་
ཆུང་བར་འདུག མགུར་མ་ཚོ་ཡང་ཁེངས་བསྐྱུངས་རྐྱང་མཛད་འདུག ད་
ལན་ཞལ་པོ་ཅིག་མཛོད་དང་ཟེར། རྒྱུད་ལ་ཡོད་ནི་མེད། གྱིས་གསུངས་ན་
སྙན་ངག་མཁན་ལ་བཀག་པ་མེད་པས། འདི་འདྲས་འཐེན་ནོ་བྱས། ན་མོ་གུ་
རུ། ང་ཉ་ཉེའུའི་ལོ་ནས་མ་ཟིན་པ། །ཉ་ཆེན་ཡོར་མོའི་དུས་སུ་མ་ཐུལ་བ། །
མིང་ཡང་གསེར་མིག་འཁྱིལ་བ་ལོ། །ད་ལྟ་རྒྱ་མཚོའི་ཀློང་ཡངས་འཕྱོ། །ང་ཆུང་ཨ་
མའི་ཁོང་ནས་མ་འཆུན་པ། །ཆེ་ས་མདའ་སྟོད་ལ་མ་ནོན་པ། ། །མིང་ཡང་རྒྱ་
སྟག་ཁྲ་བོ་ལོ། །ད་ལྟ་ཙན་དན་གྱི་ནགས་ལ་འཕྱོ། །ཆུང་སྒོ་ངའི་ནང་ནས་གཤོག་
སྒྲོ་རྒྱས། །ཆེ་ཐག་རྙིའི་སྒྲོག་གིས་མ་ཟིན་པ། །མིང་ཡང་བྱ་རྒྱལ་རྒོད་པོ་ལོ། །ད་ལྟ་
ནམ་འཕངས་མཐོན་པོ་སྤྱོད། ། ཆུང་ཨ་མའི་ཁོང་ནས་ཚེ་སྒྲུབ་བྱས། ། ཆེ་དགྲ་
བགེགས་ཀྱི་ལག་ཏུ་སྲོག་མ་ཤོར། །མིང་ཡང་རྣལ་འབྱོར་ཀུན་ལེགས་ལོ། །ད་ལྟ་
རྒྱལ་ཁམས་ཀྱི་གཅེས་ཕྲུག་ཏུ་གདའ། །ཆུང་སྔོན་འགྲོའི་དུས་ནས་མཉམ་པར་
བཞག ། ཆེ་ངོ་སྤྲོད་ཀྱི་དུས་སུ་སྤྲོས་དང་བྲལ། །མིང་ཡང་ཕྱག་རྒྱ་ཆེན་པོ་ལོ། །
ད་ལྟ་གཉུག་མའི་ངང་ལ་གདའ། །ཆུང་སློབ་བུའི་ལོ་ལ་དཀའ་དགུ་སྤྱད། །ཆེ་བླ་
མའི་དུས་སུ་དམ་ཆོས་འཆད། །མིང་ཡང་འགྲོ་མགོན་གཙང་པ་ཞེས། །དུས་ད་ལྟ་
ཐུབ་པའི་བསྟན་པ་འཛིན། །ཆུང་རི་ཁྲོད་ཀྱི་དགོན་པར་གཅིག་ཆོག་བསྒོམས། །
ཆེ་རྒྱལ་ཁམས་སྐོར་དུས་རོ་སྙོམས་བྱེད། །མིང་ཡང་རྟོགས་ལྡན་གྱི་རྣལ་འབྱོར་
ལོ། །དུས་ད་ལྟ་མཉམ་ཉིད་ཀྱི་ངང་ལ་གདའ། །ཆུང་བསྐྱེད་རིམ་གྱི་ལོ་ལ་ལྷ་སྐུ་
བསྒོམས། །ཆེ་རྫོགས་རིམ་གྱི་དུས་སུ་མཐའ་དང་བྲལ། །མིང་ཡང་བསྐྱེད་རྫོགས་



དབྱེར་མེད་ལོ། །དུས་ད་ལྟ་བློ་འདས་ཀྱི་ངང་ལ་གདའ། །ཡེ་གདོད་མའི་དུས་སུ་
རང་བཞིན་དག །འཕྲལ་ཉམས་ལེན་གྱི་དུས་སུ་བློ་དང་བྲལ། །མིང་ཡང་མཐར་
ཐུག་གི་ལྟ་བ་ལོ། །དུས་ད་ལྟ་ཕྱོགས་མེད་ཀྱི་ཀློང་ན་གདའ། །སྒོམ་གསར་པའི་ལོ་
ལ་འཕྲུལ་འཁོར་བཅིངས། ། སྒོམ་རྙིང་གི་དུས་སུ་ཕྱལ་བར་བསྒྱུར། ། མིང་ཡང་
དམིགས་མེད་ཀྱི་སྙིང་རྗེ་ལོ། །དུས་ད་ལྟ་གདོད་མའི་ངང་ན་གདའ། ཆུང་ངུའི་
ལོ་ལ་སྤྱོད་ལམ་གཟབས། །ཆེན་པོའི་ལོ་ལ་ཅི་དགའ་བྱས། །མིང་ཡང་བྱ་རྩོལ་བྲལ་
བ་ལོ། །དུས་ད་ལྟ་འདི་བྱ་མི་འདུག་གོ། །ཆུང་ངུའི་ལོ་ལ་གཅེས་ཕྲུག་བྱས། །ཆེན་
པོའི་ལོ་ལ་ཡུལ་དོན་བྱུང༌། ། མིང་ཡང་ཚེ་དབང་རྒྱལ་པོ་ལོ། ། དུས་ད་ལྟ་ རྒྱལ་
ཁམས་ཀྱི་ཧོར་འདྲར་གདའ། །བྱས་པས། ཤིན་ཏུ་དགའ་ནས་སོང་། དེ་ནས་
ལོ་མང་པོའི་བར་ཡུལ་ཕྱོགས་མཐའ་ཡས་པར་ཕྱིན། ཁ་ནས་གླུ་བླངས། རྐང་
པས་བྲོ་བརྡུངས། ལག་པས་གར་བསྒྱུར། ལྟོ་འཕྱིད་པའི་ཐབས་གང་ཡང་
བྱས་པས། ལྟོ་གོས་ཀྱང་དགའ་མོ་རྙེད། མི་ཅིག་གིས་ང་རང་ལ། ཁྱེད་བླ་མ་
རྣམས་ཀྱང་ཕྱུག་པོ་ལ་ཐུགས་རྗེས་འཛིན་ཞིང་མཉེས་པར་འདུག མི་ལྟོགས་
ཚོའང་སྙིང་རྗེ་བས་ཐུགས་རྗེས་འཛིན་པ་དང་བསྟོད་པ་ ཅིག་མཛོད་དང་ཟེར།
འོ་ན་ལོས་བྱེད་བྱས་ནས་འདི་འདྲས་བྱས། ཀུན་གྱི་ནོར་རྫས་ཁྱེད་ཀྱིས་དགོས་
དུས་གཡར། །རང་ལ་མེད་པས་གཞན་གྱི་རྣ་བ་གཙེར། །དཔྱིད་ཀ་སྐད་སྙན་སྟོན་
ཁ་ཕུག་ཏུ་ཡིབ། ། དགོས་དུས་བཏང་བ་ལེན་དུས་འཕྲོག་པ་འདྲ། ། ཤིག་གཅིག་
ཡོད་རུང་བསྲེགས་ནས་བཟས་པའི་རྗེས། །འཕོངས་པའི་སྐད་འདི་སྙན་རུང་རྣ་བ་
ཚ། །མིང་ལ་མི་ལྟོགས་ཟེར་བའི་ཁ་དྲག་པོ། །ཁྱོད་ཀྱི་བསྟན་པ་མང་པོ་དར་གྱུར་
ན། །ཕྱུག་པོ་གད་མོ་འཆོར་བར་ཐེ་ཚོམ་མེད། །ཨ་ཅང་མནོ་བསམ་ཡོད་ན་གཏོང་
རོགས་མཛོད། །བྱས་པས་དེ་འདྲ་ངེད་མི་ལྟོགས་ཀྱི་ག་རེ་དཔེ་སྲོལ་ཡིན་ཟེར།
ཡང་སྐབས་ཅིག་ན། སྐྱེ་དམན་དང་། སྐྱེས་རྒྱལ་འགའ་ཞིག་བསྐལ་པ་སྙིགས་
62



མའི་དུས། སྐྱེ་དམན་དབང་ཆེ་བ་འདི་མ་བཟང་ཟེར་བ་འདི་བྱས། དེ་འདྲ་
བསྐལ་པས་བསྒྱུར་བ་ག་ན་ཡིན། དང་ཐོག་མ་ནས་ཆོས་འཇིག་རྟེན་གང་ལའང༌།
མོ་རུ་མིང་བཏགས་ཚད་ཕལ་ཆེ་བ་དབང་ཆེ། འཇིག་རྟེན་གྱི་སྣོད་བཅུད་ལའང་། །
ཟླ་བ་ཕོ་དང་། ཉི་མ་མོ་ཡིན་ཏེ། ཉི་མ་ཤར་དུས་ཟླ་བ་ལ་འོད་ཙམ་མི་ཡོང་།
བལ་ཡང་ལུག་ཕོའི་བལ་ལས་མོའི་བལ་འཇམ། ཤིང་ཡང་མོ་གསོམ་རང་དགའ།
ནས་ཀྱང་དཀར་མོ་ནས་ཟེར་བ་མིན་པ། དཀར་ཕོ་ནས་ཟེར་བ་མི་ཡོང་། རྡོ་
ཡང་མོ་རྡོ་དེ་རྩིག་པ་ལེགས། འཇིག་རྟེན་ཕྱོགས་ནས་དེས་མི་ཚད་མང་པོས་མོ་
དགའ་བའི་ལོ་རྒྱུས་འདུག དེ་འདྲ་འཇིག་རྟེན་ཡིན་མོད་ཟེར་ན། ཆོས་ལ་
ཡང༌། ཐམས་ཅད་ཀྱི་དྲག་ཤོས་དེ་ལ། ཡུམ་ཤེར་ཕྱིན་ཟེར་བ་མིན་པ། ཕ་
ཤེར་ཕྱིན་ཟེར་བ་མེད། གསང་སྔགས་ན་ཡང་། དེ་བཞིན་གཤེགས་པ་ཐམས་
ཅད་ཀྱི་སྐུ་དང་གསུང་དང་ཐུགས་རྡོ་རྗེ་བཙུན་མོའི་བྷ་ག་ལ་བཞུགས་ཟེར་བ་མིན་
པ། ཨ་ཕའི་དེ་ལ་བཞུགས་ཟེར་བ་མེད། གཞན་ཡང་། དཀྱིལ་འཁོར་ཡང་
མཁའ་འགྲོ་རྒྱ་མཚོ་ཟེར་བ་དེ་རྒྱ་ཆེ། གཉིས་སུ་མེད་པའི་རྒྱུད་བྱས་ཀྱང་མ་ལ་
བརྟེན་དགོས། ཆོས་སྐྱོང་ཚོའི་ཡང་ཡུམ་དེ་གཉན་པར་འདུག བླ་མ་ཆུང་མ་
ཡོད་པ་ཚོ་ཡང་སྤྲང་འགྱིངས་གང་ཡང་བྱས་ནས་ཇོ་མོ་གསོ་དགོས་ཀྱི་ཨེ་འདུག
ལྷ་ས་ན་བུ་མོ་ལ་བལ་པོས་སྤོས་ཤེལ་མུ་ཏིག་གང་ཙམ་སྟེར་གྱི་འདུག ཁྱོ་གས་ལྟོ་
ཕྱིད་ན་དྲག་པར་བརྩི་དགོས། ཆོས་ཀྱི་མ་མོ་མ་བསླབས་ཁོང་དུ་ཆུད་གསུང༌།
ས་སྐྱ་པའི་བསྟོད་པ་ནའང་ཡ་མཚན་པར་མཛད་ཀྱི་འདུག སྐྱབས་འགྲོ་ཞིག་
བྱེད་ནའང་། མ་ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་
ཟེར་བ་མིན་པ། ཕ་ནམ་མཁའ་དང་མཉམ་པ་ཟེར་མཁན་མེད། དུས་འཁོར་
ནས་ཀྱང་། ཡུམ་རྣམ་ཀུན་མཆོག་གི་སྟོང་པ་ཉིད། །གསུང་བ་ཡོད། ཉམས་སུ་
ལེན་ནའང་། གཉུག་མའི་གནས་ལུགས་རྟོགས་པར་བྱིན་གྱིས་རློབས་ཟེར་བ་མ་
63



གཏོགས། གཉུག་ཕོའི་གནས་ལུགས་ཟེར་བ་མེད། བྱིན་རླབས་ཀྱི་རྩ་བ་དེ་
ལའང་། བླ་མ་ཟེར་བ་མ་གཏོགས། བླ་ཕོ་ཟེར་བ་མེད། དེ་བཞིན་དུ་བག་མ་
ལེན་པ་སོགས་ལ་དཀའ་དགུ་ཅི་འདྲས་འདུག དེས་ན་ཆོས་འཇིག་རྟེན་གང་
ལའང་མོ་ཆགས་འདི་ཀ་གལ་ཆེ། འོ་ན་རྡོ་རྗེ་འཆང་ཟེར་ཀྱང་ཡུམ་ཤེར་ཕྱིན་ལ་
མ་བརྟེན་པར་མི་ཐོབ། དེས་མི་ཚད་འདས་མ་འོངས་ཀྱི་སངས་རྒྱས་ཐམས་ཅད་
ཀྱི་ལམ་ཡང་ཡུམ་ཆེན་མོ་ཡིན། མོ་ལ་སྨོད་པ་འདི་གསང་སྔགས་ནས། ཤེས་
རབ་རང་བཞིན་བུད་མེད་ལ། །སྨོད་པར་བྱེད་པར་བཅུ་བཞི་པ། །ཞེས་ལྟུང་བ་
འབྱུང་བར་གསུངས་པ་མ་གཏོགས། ཡོན་ཏན་འབྱུང་བར་མ་གསུངས། དེ་
བས་ན་བླ་མ་བཟང་པོ་ཆགས་ལམ་པ་ཙོ་ཡང༌། རིག་མ་ལ་མཁོ་བའི་ཡོ་བྱད་ཀྱིས་
བསྙེན་བཀུར་དགོས་པ་གསུངས། ཡང་བླ་མ་ལ་དད་པ་བྱེད་དགོས་ཟེར་བ་
འགའ་ལ་འདི་སྐད་བྱས། སྤྱིར་གྱིས་དག་པའི་སྣང་བ་རང་གལ་ཆེ་མོད། འོན་
ཀྱང་བློ་འགེལ་བའི་བླ་མ་ཞིག་བསྟེན་ན། ཡོན་ཏན་སྣ་གཅིག་མ་མཐོང་ན་དད་
པ་སྐྱེ་བར་མི་སྲིད། གལ་ཏེ་སྐྱེས་ནའང་བླུན་དད་ཡིན། ཡང་ན་བླ་མ་དེ་ལ་
མཁས་པས་ཆོས་ཐམས་ཅད་ཀྱི་སྒྲོ་འདོགས་ཆོད་པའམ། ཡང་ན་ཚུལ་ཁྲིམས་
གཙང་བ་འམ། ཡང་ན་ཞེན་པ་ལོག་པ་འམ། ཡང་ན་བྱང་ཆུབ་ཀྱི་སེམས་བློས་
མི་བཟོད་པ་ཅིག་འདུག་ན་དད་པ་སྐྱེ་བ་ཡིན། གཞན་ཡོན་ཏན་དེ་ཚོ་སྣ་གཅིག་
ཀྱང་མི་འདུག་ན། ཅི་ཡིན་མ་ཤེས་པས་ཞོག་ཐོངས། ཡང་སྐབས་ཅིག་ན་མི་
ཞིག་ན་རེ། ཆོས་རྗེ་རང་རྣལ་འབྱོར་པ་ཡིན་པ་ལ། སྐུ་སྐྱེ་བ་སྔ་ཕྱི་དུམ་པ་རེ་ཨེ་
དགོངས་ཟེར་བ་ལ་འདི་སྐད་བྱས། སྐྱེ་བ་དྲན་པ་ལ་སྒྲིབ་པ་ཕྲ་མོ་ལས་མེད་པས་
དྲན་ཟེར་བའང་འདུག མངོན་ཤེས་ཡོད་པས་ནི་ལོས་ཤེས། ངས་ཀྱང་ད་
ལྟར་གྱི་སྤྱོད་པ་ལ་དཔགས་ན་དམ་དུམ་ཙམ་ཤེས་སམ་བྱས་པས། འོ་ན་གསུངས་
དང་ཟེར་བ་ལ་འདི་སྐད་བྱས། ང་སྐྱེ་བ་མང་པོའི་ཕྲེང་བ་ལ། །ལུས་མ་བླངས་བྱ་



བའི་དགུ་ཅིག་བླངས། །གསལ་གསལ་རང་ཅིག་མི་འདུག་སྟེ། །ཚོད་བྱས་ན་འདི་
ལྟར་སྐྱེས་སམ་སྙམ། །སྐྱུར་དད་འདི་ཡི་ཆེ་ལུགས་ཀྱིས། ། སྦྲང་མའི་སྐྱེ་བ་ཡིན་པ་
འདྲ། །འདོད་ཆགས་འདི་ཡི་ཆེ་ལུགས་ཀྱིས། །བྱ་ཕོའི་སྐྱེ་བ་ཡིན་པ་འདྲ། །ཞེ་
སྡང་འདི་ཡི་ཚེ་ལུགས་ཀྱིས། ། སྦྲུལ་གྱི་སྐྱེ་བ་ཡིན་པ་འདྲ། ། སེར་སྣ་འདི་ཡི་ཆེ་
ལུགས་ཀྱིས། །ཕྱུག་པོའི་སྐྱེ་བ་ཡིན་པ་འདྲ། །ཁྲེལ་མེད་འདི་ཡི་ཆེ་ལུགས་ཀྱིས། །
མི་ལྟོགས་སྐྱེ་བ་ཡིན་པ་འདྲ། །སྐྱག་རྫུན་འདི་ཡི་ཆེ་ལུགས་ཀྱིས། །ཟོག་པོའི་སྐྱེ་བ་
ཡིན་པ་འདྲ། །ངན་སྔགས་སྒོམ་སྙིང་འདོད་ལུགས་ཀྱིས། ། སྔགས་པའི་སྐྱེ་བ་ཡིན་
པ་འདྲ། །ཚིག་ལ་ཞེན་པ་ཆེ་ལུགས་ཀྱིས། །མཚན་ཉིད་པའི་སྐྱེ་བ་ཡིན་པ་འདྲ། །
སྤྱོད་པ་འདི་ཡི་རྩིང་ལུགས་ཀྱིས། །རྟོགས་ལྡན་གྱི་སྐྱེ་བ་ཡིན་པ་འདྲ། །དམར་དད་
འདི་ཡི་ཆེ་ལུགས་ཀྱིས། །སྤྱང་ཀིའི་སྐྱེ་བ་ཡིན་པ་འདྲ། ། རྟོག་པ་འདི་ཡི་ཆེ་ལུགས་
ཀྱིས། །བྲམ་ཟེའི་སྐྱེ་བ་ཡིན་པ་འདྲ། །མགོ་མཇུག་འདི་ཡི་ཆུང་ལུགས་ཀྱིས། །ཕྲུ་
གུའི་སྐྱེ་བ་ཡིན་པ་འདྲ། །ཞེན་ཆགས་འདི་ཡི་ཆེ་ལུགས་ཀྱིས། །ཨན་དབོན་གྱི་སྐྱེ་
བ་ཡིན་པ་འདྲ། །ཕྲག་དོག་འདི་ཡི་ཆེ་ལུགས་ཀྱིས། །དགོན་ཆུང་བླ་མའི་སྐྱེ་བའང་
ཡིན་པ་འདྲ། །དཀོར་ཟས་འདི་ཡི་ཟ་ལུགས་ཀྱིས། ། ཉེ་གནས་ཀྱི་སྐྱེ་བ་ཡིན་པ་
འདྲ། །བློ་ཁོག་འདི་ཡི་དོག་ལུགས་ཀྱིས། །བཙུན་རྒན་མའི་སྐྱེ་བ་ཡིན་པ་འདྲ། །
ལྟོ་གོས་འདི་ཡི་བསྲི་ལུགས་ཀྱིས། །ཕྱུག་གསར་པའི་སྐྱེ་བ་ཡིན་པ་འདྲ། །ཁྲེལ་མེད་
རྩམ་པའི་འགམ་ལུགས་ཀྱིས། ། ཁྲེལ་མེད་པོའི་སྐྱེ་བ་ཡིན་པ་འདྲ། །སངས་རྒྱས་
འདི་ལ་ཞེན་ལུགས་ཀྱིས། །རང་རྒྱལ་གྱི་སྐྱེ་བ་ཡིན་པ་འདྲ། ། རང་མགོ་འདི་ཡི་
འདོན་ལུགས་ཀྱིས། །ཉན་ཐོས་ཀྱི་སྐྱེ་བ་ཡིན་པ་འདྲ། །གཞན་ལ་མགོ་གཡོགས་
གཏོང་ལུགས་ཀྱིས། །ཚོང་པའི་སྐྱེ་བ་ཡིན་པ་འདྲ། ། ས་ཞིང་འདི་ལ་ཞེན་ལུགས་
ཀྱིས། །སེར་ཁྱིམ་པའི་སྐྱེ་བ་ཡིན་པ་འདྲ། །རང་ལ་མི་བསམ་གཞན་ལ་དམ་ཆོས་
འཆད། ། ཟོག་རྐྱལ་སློབ་དཔོན་གྱི་སྐྱེ་བ་ཡིན་པ་འདྲ། །དེ་འདྲའི་རྫུན་གྱི་གསལ་



སྣང་ཤར། །བདེན་རྫུན་མངོན་དུ་མ་གྱུར་པས། །རྗེས་སུ་དཔགས་པ་མཐོལ་ལོ་
བཤགས། །བྱས་པས། དེ་ཀ་ཐུགས་བདེན་ཟེར། སྐྱེ་བ་བླངས་པ་དྲན་པ་འདི།
ཞྭ་དམར་ནག་སྤྲུལ་པའི་སྐུ་རིམ་པར་བྱོན་པ་འདི་རྣམས་ནི་འགྲོ་བའི་དཔལ་དུ་
འདུག གཞན་རྒྱལ་དབང་རྗེ་བསམ་བཞིན་སྲིད་པ་འདིར་སྐུ་སྐྱེ་བ་བཞེས་པ་
ལའང་སངས་རྒྱས་ཀྱི་ཞབས་ལ་སེང་ལྡེང་གི་ཚལ་པ་ཟུག་པ་དང་མཚུངས་པའི་འོ་
བརྒྱལ་འགའ་རེ་བྱུང་འདུག དེ་བཞིན་མིན་པའི་སྐྱེ་བ་དྲན་གསུང་བ་འདི་ཀུན།
སྔ་དྲོ་དགོང་ཞོགས་ཅི་མཛད་མི་དྲན་པའི་སྐྱེ་བ་སྔ་ཕྱི་དྲན་གསུངས་པ་ལ་དཔྱད་
པར་བྱའོ། །བསླབ་པ་གསུམ་དང་ལྡན་ཞིང་། མཁྱེན་རྟོགས་དང་ལྡན་ན། ཚེ་
སྔོན་དམྱལ་བ་ནས་འཕོས་རུང་ཚོགས་བསགས་པ་ཡིན། ད་ལྟ་མི་དགེ་བ་ལ་
ལོངས་སྤྱོད་ཅིང་། ཟོག་དང་རྫུན་མི་དྲན་དགུ་དྲན་བྱེད་ན། ཚེ་སྔོན་མ་ཨ་ཏི་
བ་ཡིན་རུང་འོག་ནས་འོག་ཏུ་འགྲོ་བར་ཐག་ཆོད། རྒན་རབས་ཀྱི་གཏམ་ལའང༌།
ཡ་རབས་མ་རབས་སྤྱོད་པའི་ཁྱད། །སྤྱོད་པ་ཉམས་ན་རིགས་དོན་མེད། །ཟེར་བ་
ལྟར། ཧ་ལེ་ཧོ་ལེ་མཛད་ནས་བརྟགས་ཤིང་མ་དཔྱད་ན་བསླུ་བར་ངེས་སོ། །
ཡང་བྱང་ཆུབ་ཀྱི་སེམས་མེད་ན་ཆོས་པའི་ཁྱུར་མི་ཚུད། བྱང་ཆུབ་སེམས་དཔའ་
བསྐལ་པའི་ཐ་མར་གྱུར་ནའང་ཆོས་འདི་དང་ལྡན་དགོས་ཏེ། དཀོན་བརྩེགས་
ལས། བདག་གི་འཁྲུལ་པ་ལ་སོ་སོར་རྟོག་པ་དང་། བྱང་ཆུབ་སེམས་དཔའི་
ཐེག་པའི་གང་ཟག་གཞན་གྱི་ཉེས་པ་མི་གླེང་བ་དང༌། མཛའ་བཤེས་ཀྱི་ཁྱིམ་
དང་སློང་མོ་སྟེར་བའི་ཁྱིམ་ལ་མི་ལྟ་བ་དང་། ཡིད་དུ་མི་འོང་བའི་ཚིག་སྤོང་བ་སྟེ།
བྱམས་པ། བྱང་ཆུབ་སེམས་དཔའི་ཐེག་པ་བའི་གང་ཟག་ཆོས་བཞི་པོ་འདི་དག་
དང་ལྡན་ན། ལྔ་བརྒྱ་ཐ་མ་ལ་དམ་པའི་ཆོས་རྣམ་པར་འཇིག་པའི་ཚེ། མ་
བརྣད་ མ་ ཉམས་ལ་ བདེ་ བར་ཡོངས་ སུ་ ཐར་བར་འགྱུར་རོ། ། གསུངས་ པས།
ཆོས་རང་མཛད་ན་དེ་འདྲ་རེ་དགོས་པར་བཤད་བྱས་སོ། ཡང་རྔོག་ཆོས་ཀྱི་རྡོ་



རྗེའི་གདུང་བརྒྱུད། རྗེ་ཐར་པ་གླིང་པའི་ཞལ་སྔ་ནས་ཀྱི་བཀའ་ལུང་ལ། ཆོས་
རྗེ་ཀུན་ལེགས་པས་ངེད་རྣམས་ལ་ཚེ་རིང་བའི་རྟེན་འབྲེལ་ཅིག་མཛད་པ་ཞུ་་་་
གསུངས་པ་ལ། སྐུ་ཚེའི་རྟེན་འབྲེལ་འདི་ལྟར་བསྒྲིགས་སོ། །དེ་ལ་སྔོན་གྱི་ལས་
ཀྱིས་རྟེན་འབྲེལ་བསྒྲིག་པ། དམིགས་པས་བསྒྲིག་པ། རྫས་ཀྱིས་བསྒྲིག་པ།
སྤྱོད་ལམ་གྱིས་བསྒྲིག་པ། མཉམ་པར་བཞག་པས་བསྒྲིག་པ། ཚོགས་བསགས་
པས་ བསྒྲིག་ པ། བཀྲ་ཤིས་ དང༌ སྨོན་ལམ་ གྱིས་ བསྒྲིག་ པ་ དང་ བདུན་ ལས།
དང་པོ་ལས་ཀྱི་འཕྲོ་བཟང་པོས་སྐུ་ཚེ་བསྲིང་བ་ནི། སྔོན་གཞན་གྱི་སྲོག་མ་་
བཅད་པ་གཅིག་གིས་རྒྱུ་བྱས། རྐྱེན་ཚེ་དཔག་མེད་རང་ཉིད་ཡིན་པར་ངོ་ཤེས་པ་
དེ་ཡི་རྟེན་འབྲེལ་འགྲིག དམིགས་པས་བསྒྲིག་པ་ལ། ཕྱི་ནང་གི་ལུས་སུ་སྣང་
ཚད་མགོན་པོ་ཚེ་དཔག་མེད་པའི་སྐུར་སྒོམ། སྒྲར་གྲག་ཚད་ཛཱི་ཝཱ་ནྡིའི་སྒྲར་སྒོམ།
ཡིད་ལ་དྲན་ཚད་གདོད་ནས་འགྱུར་མེད་བདེ་བ་ཆེན་པོ་མཆོག་གི་སྟོང་པ་ཉིད་དུ་
སྒོམ་པར་ཞུ་ལགས། རྫས་ཀྱིས་བསྒྲིག་པ་ལ། ལུས་ཁམས་ཀྱིས་འཆུན་མི་་
འཆུན་གཙོ་བོར་བལྟས་ནས། འགྲངས་ལྟོགས་རན་པར་ཟ་བ་འདི་མཆོག་ཡིན་
ཏེ། བདུད་རྩི་རིལ་བུ་སོགས་རྫས་བྱིན་རླབས་ཅན་དང་། སྡིག་ལ་མི་འཛེམ་ན།
ཤ་གསར་མར་གསར། བུ་རམ། སྦྲང་། ཤ་སྨུག བཙོང་གསར། ཡར་
སྒོག་ཞིབ་སྤུ་བཅད་མ། ཆང་མངར་ཁག་རན་པ། རུལ་སུངས་མིན་པའི་ཤ་
སྐམ་གྱི་ཐུག་པ་བཞེས་པ་ཞུ། སྡིག་ལ་འཛེམ་མཁན་ཡིན་ན། སྣ་གསུམ་ཐུག་པ།
ལ་ཕུག་གསར་རྙིང་རན་པ། སྔོ་ཚོད་དུག་དང་ས་ཀུ་ཙེ་མེད་པ། བག་ཚ་ཟ་ན་
ཡང་སྔོ་ཚོད་དྲོད་ཆེན་དང་སྦྱོར། གལ་ཏེ་སྔོ་ཚོད་དྲོད་ཆེ་དྲགས་ན། གཡེར་མ་
ཚོན་པ་རེ་ཡང་འདེབས། དབུས་པའི་རླུང་ཁམས་ཡིན་ན་སྒོག་བསྲེགས་བཞིན་
གཏོང་། དེས་མ་ནོན་ན་ཉུང་བསྲེགས་མུར། གསོལ་བ་ཚོད་དང་བསྟུན་ནས་
བཞེས་པ་ཞུ། སྤྱོད་ལམ་གྱིས་བསྒྲིག་པ་ལ། རང་གི་ཤེ་མོང་ལ་དཔགས་པའི་བྱ་



བ་བྱེད་དགོས་པས། མི་ཐུབ་པ་ལ་དོ་མི་བདོ། མི་འཆུན་པའི་ཟས་མི་ཟ།
གོས་ཧྲུལ་ལ་ལྟོ་འགྲངས་པ་མི་ཟ། གྱེན་ཐུར་ལ་བག་མེད་དུ་མི་རྒྱུག དབྱར་
གད་ཁ་དང་། དགུན་ཤིང་ཁར་མི་འཛེག ཕོ་བ་ལ་གནོད་པའི་ཟས་ཞིམ་རུང་
མི་ཟ། རང་ལས་མགོ་མཐོ་བའི་བུ་མོ་ཆུང་མར་མི་ལེན། རྫས་རྔམས་ཅན་ཁྱེར་
ནས་རང་གཅིག་པོར་མི་འགྲོ་ཞིང་མི་སྡོད། ཕ་ཚན་ཕ་སྤུན་ལ་ནོར་ཁམ་ཆེན་མི་
སྟོན་ཞིང་བློ་མི་གཏོད། ཆང་གྲལ་དུ་གཤོང་གཤོང་གི་གཏམ་མི་ལབ། ཆང་
གིས་བཟི་ནས་ཞེ་འགྲས་པའི་མི་དང་བསྡོངས་ནས་མི་འགྲོ། རི་ཁྲོད་དང་བས་
མཐར་ཆས་བཟང་པོ་མི་འཛིན། མི་ལྟོགས་ཁྲེལ་མེད་ལ་བུ་ལོན་ལྐོག་ཏུ་བཏང་
ནས་ཟོན་མེད་དུ་མི་སྡོད། གཞན་གྱི་ཆུང་མ་མི་བརྐུ། ཕ་ཚན་རགས་པོའི་མི་མི་
གསོད། ཁ་མཁས་ལ་གཏིང་ནག་པའི་གྲོགས་པོ་མི་བསྟེན། དཔོན་པོ་ཁྲིམས་
ལུགས་མེད་པའི་མངའ་ཞབས་སུ་མི་སྡོད། ཕྱི་ལ་བལྟས་པའི་ལྷོ་མོན་ལ་འགྲོ་
འདུག་མ་མང་། ཀོ་གྲུ་རུལ་པ་ལ་ཧབ་ཐོབ་མི་བྱེད། དམག་ཇག་ཨར་གསུམ་
འཁྱམ་སར་འགྲོ་འདུག་མི་མཛད། གལ་ཏེ་བྱོན་ན་ཟོན་དང་ལྡན་པར་མཛོད།
མཉམ་གཞག་གིས་བསྒྲིག་པ་ལ། གདོད་ནས་སེམས་ཉིད་འདི་འཆི་མེད་ཡིན་
པས་འཆི་རྒྱུ་མེད་པའི་དོན་ལ་མཉམ་པར་བཞག ཚོགས་བསགས་པས་བསྒྲིག་
པ་ལ། དཀོན་མཆོག་མཆོད། ཚེ་དབང་ཞུ་ཞིང་ཡོན་རྣམས་འབུལ། །གསུང་
རབ་བཀླག་ཅིང་དགེ་འདུན་འདེགས། ། ངན་སློང་རྣམས་ལ་སྦྱིན་པ་གཏོང་། །
གཞན་རྣམས་གཏོར་མའི་ལས་རྣམས་བྱེད། །བཀྲ་ཤིས་སྨོན་ལམ་གྱིས་བསྒྲིག་པ་ནི།
ཁ་བརྡ་ཚུན་ཆད་བཀྲ་ཤིས་ཤིང་། །བསམ་ཚད་འགྲུབ་པའི་སྨོན་ལམ་གདབ། །ཁ་
ངན་ཚིག་ངན་མི་སྨྲ་ཞིང་། །སྨྲ་ན་དོན་ལྡན་སྨྲ་བར་བྱ། །ཞེས་ཞུས་པས་ཤིན་ཏུ་
མཉེས་འདུག གསོལ་འདེབས་ཤིག་ཀྱང་གྱིས་གསུངས་ནས་བྱས། ཡང་ལ་ལ་
ཞིག་ང་ཆོས་པ་ཡིན་བསམ་པའི་ང་རྒྱལ་འདི་ལ་བརྟགས་ཤིང་དཔྱད་ན་ཆོས་པ་



རྣམ་དག་རང་སྲིད་མཐའ་མ་བཀག་ཙམ་དུ་འདུག་བྱས་པས། ཆོས་པ་རྣམ་དག་
དེ་ལ་ཅི་འདྲས་ཡོང་ཟེར་བ་ལ། དེ་ལ་གཙོ་བོར་ཚེ་འདི་བློས་ཐོངས་པ་ཅིག་
དགོས། ཚེ་བློས་མ་ཐོངས་ན་གཟུགས་བརྙན་དུ་ཟད་ནས་རྒྱལ་སྲས་ཀྱི་སྤྱོད་པ་
དང་མི་མཐུན། བྱས་ནས་མགུར་འདི་འཐེན་ནོ། །སྭཱ་སྟི་ལྟོ་གོས་འདི་བློ་ཡི་མ་
ཐོངས་ན། ། པུ་ཏི་མཁྱེན་པའི་དགེ་བཤེས་ཀྱང་། ། བཙུན་པའི་ཁྲལ་འཇལ་མ་་
གཏོགས་པ། །སངས་རྒྱས་ཀྱི་བསྟན་པ་ཟིན་པ་དཀའ། །ལྟོ་གོས་འདི་བློ་ཡིས་མ་
ཐོངས་ན། །འཇིགས་རུང་གི་སྔགས་པ་ཧུང་སྒྲ་སྒྲོག ། རྔ་སིལ་གྱི་མདན་པ་
གཅོག་ལགས་ཀྱང་། ། དོན་གྱི་ཐུགས་སྒྲུབ་ཡིན་པ་དཀའ། ལྟོ་གོས་འདི་བློ་ཡིས་
མ་ཐོངས་ན། ། ཐོར་ཚུགས་ཚ་ཧུང་གིས་བརྒྱན་པ་ཡིས། །རྟོགས་ལྡན་གྱི་སྤྱོད་པ་
མཛད་ལགས་ཀྱང་། །སྤྱོད་པ་བཞི་དང་མཐུན་པ་དཀའ། །ལྟོ་གོས་འདི་བློ་ཡིས་མ་
ཐོངས་ན། །ཁྲི་ཐོག་ན་བཞུགས་པའི་བླ་མ་ཡང་། །ཆོས་བཤད་ཀྱི་འབྲུག་སྒྲ་བསྒྲོག་
ལགས་ཀྱང་། །གཞན་ཕན་གྱི་ཐུགས་རྗེ་འབྱུང་བ་དཀའ། །ལྟོ་གོས་འདི་བློ་ཡིས་མ་
ཐོངས་ན། །རི་ཁྲོད་ན་གནས་པའི་སྒོམ་ཆེན་ཀྱང་། །ཕྱི་ལྟར་གྱི་སྒྲུབ་ཚུགས་མ་
ལགས་པ། །ནང་དོན་གྱི་རྟོགས་པ་འཆར་བ་དཀའ། ། ལྟོ་གོས་འདི་བློ་ཡིས་མ་
ཐོངས་ན། ། བུག་སྒོ་ལེ་འཛུལ་བའི་གྲུབ་ཐོབ་ཀྱང༌། །ཉམས་ཀྱི་རྩལ་སྣང་་་་་་
གཏོགས་པ། །མཐར་ཐུག་གི་སངས་རྒྱས་ཐོབ་པར་དཀའ། །ལྟོ་གོས་འདི་བློ་ཡིས་
མ་ཐོངས་ན། །རྒྱལ་ཁམས་ཀྱི་གནས་ཆེན་སྐོར་མཁན་ཡང༌། །ས་ཀུ་ཙེ་རྐང་པས་
གསོད་གསོད་ནས། །གནས་ཆེན་ནས་དངོས་གྲུབ་ཐོབ་པ་དཀའ། །ལྟོ་གོས་འདི་
བློ་ཡིས་མ་ཐོངས་ན། ། འདུལ་བའི་གྲྭ་སར་བཞུགས་མཁན་ཡང་། །འཕྲལ་གྱི་
བསྲུང་སྡོམ་རེམས་ལགས་ཀྱང་། །ཕུགས་ཀྱི་ཚུལ་ཁྲིམས་ཡིན་པ་དཀའ། །ལྟོ་གོས་
འདི་བློ་ཡིས་མ་ཐོངས་ན། །བརྒྱུད་པ་བཟང་པོའི་དཔོན་པོ་ཡང་། །འཕྲལ་གྱི་ཟས་
ནོར་བཟང་ལགས་ཀྱང་། ། སངས་རྒྱས་ཀྱི་གདུང་ཚབ་ཡིན་པ་དཀའ། ། ལྟོ་གོས་



འདི་བློ་ཡིས་མ་ཐོངས་ན། །ཁྲིད་ཆེན་དང་ཁྲིད་ཆུང་ཞུ་མཁན་ཡང༌། །འདིར་ལྟོས་
ཀྱི་ཟས་དཀོར་མ་གཏོགས་པ། ། དོན་ཁྲིད་རྒྱུད་ལ་སྐྱེ་བ་དཀའ། ། ཞེས་སྨྲས་པས།
འོ་ན་ལྟོ་གོས་ཀྱི་འཁྲི་བ་པད་ཆོད་པ་གང་ནའང་དཀའ་བར་འདུག ཆོས་རྗེ་རང་
གིས་བླ་མ་ཇི་སྐད་བྱ་བ་བསྟེན། གསུང་ཆོས་ཅི་འདྲ་གསན། ཐུགས་ཉམས་སུ་
ཅི་འདྲ་བཞེས། ཁྱེད་བཀའ་བརྒྱུད་པ་མགུར་མ་ལ་མཁས་པས་གསུང་མགུར་
ཅིག་མཛོད་དང་ཟེར་བ་ལ་འདི་སྐད་བྱས་སོ། །ཨ་ཧོ་རང་ཨེ་གོ། བླ་མ་དེ་དགེ་
སློང་ཆེན་པོ་དང་མཇལ། །དམ་ཆོས་དེ་བཟང་པོ་སོ་ཐར་ཞུས། ། ཉམས་ལེན་དེ་
སྡིག་སྤོང་དགེ་བ་བསྒྲུབས། །ལས་འཕྲོ་ཅན་ཚུལ་ཁྲིམས་རྣམ་དག་དང་མཇལ། །
ཨ་ཧོ་རང་ཨེ་གོ། བླ་མ་དེ་བྱང་སེམས་འཕགས་པ་དང་མཇལ། །དམ་ཆོས་དེ་
ཐེག་ཆེན་སེམས་བསྐྱེད་ཞུས། ། ཉམས་ལེན་དེ་བདག་བས་གཞན་གཅེས་་་་་
བསྒོམས། །ལས་འཕྲོ་ཅན་བྱང་ཆུབ་སེམས་དང་མཇལ། །ཨ་ཧོ་རང་ཨེ་གོ། བླ་
མ་དེ་རྡོ་རྗེ་འཛིན་པ་དང་མཇལ། །དམ་ཆོས་དེ་དབང་བཞི་སེམས་ལ་བསྐུར། །
ཉམས་ལེན་དེ་བསྐྱེད་རྫོགས་ཟུང་འཇུག་བསྒོམས། །ལས་འཕྲོ་ཅན་སྣོད་བཅུད་ལྷ་
སྐུར་ཤར། །ཨ་ཧོ་རང་ཨེ་གོ། །བླ་མ་དེ་ཀུན་ཁྱབ་བདེ་ཆེན་དང་མཇལ། །དམ་
ཆོས་དེ་གདོད་མའི་གནས་ལུགས་ཞུས། ། ཉམས་ལེན་དེ་གང་ཤར་བཟོ་མེད་་་་་
བསྐྱངས། །ལས་འཕྲོ་ཅན་ཆོས་དབྱིངས་མཐའ་བྲལ་དང་མཇལ། །ཨ་ཧོ་རང་ཨེ་
གོ། བླ་མ་དེ་སྣ་ཚོགས་པུ་ཏི་དང་མཇལ། །དམ་ཆོས་དེ་འབྲེལ་བ་སྣ་རེ་ཞུས། །
ཉམས་ལེན་དེ་ ཐམས་ཅད་གཅིག་ཏུ་བསྒྲིལ། །ལས་འཕྲོ་ཅན་ཀུན་ལ་དག་སྣང་
སྦྱངས། །ཞེས་སྨྲས་པས། ཆོས་རྗེ་ཁྱད་འཕགས་ཅིག་འདུག་ཟེར་འདུག་གོ། །
ཚེ་འདིར་བསླབ་སྦྱངས་མ་བྱས་ཏེ། སྔོན་སྦྱངས་ཅིག་ཡིན་འདུག་པས། སྙན་
ངག་གི་རྒྱན་དེ་འདྲ་ན། མགོ་སྐྱེས་གངས་རིའི་མདོག་ལྟར་དཀར་རུང་། །
བཞིན་རས་སོལ་བའི་མདོག་ལྟར་ནག ། ཟེར་བའི་གཞི་གཅིག་ལ་གཉིས་སུ་
70



འབྱུང་བ་འདུག་པས། བདག་གིས་དེ་དང་མཚུངས་པའི་ཚིགས་བཅད་འདི་
སྨྲས་སོ། ། མཉམ་གཞག་ནམ་མཁའི་དཀྱིལ་ལྟར་དྭངས་ཀྱང་འགག་མེད་ཐུགས་
རྗེའི་སྤྲིན་ཕུང་འཁྲིགས། །འོད་གསལ་ཉི་མའི་ཟེར་ལྟར་ཚ་རུང་རྟེན་འབྲེལ་སྦྲང་
ཆར་སི་ལི་ལི། །རང་དོན་ཉེར་ཞིའི་པད་ཚལ་རྒྱས་ཀྱང་གཞན་དོན་ཟབ་གསལ་གླུ་
དབྱངས་བསྒྲོག། བདག་བས་གཞན་གཅེས་ཐུགས་ལ་འཁྲུངས་ཀྱང་རང་ཉིད་
རྟོགས་པ་མངོན་དུ་བྱས། ། ཕྱི་རུ་ཉན་ཐོས་སྤྱོད་པས་མཛེས་རུང་ནང་ན་གསང་
སྔགས་རྡོ་རྗེ་འཛིན། །ཀུན་དང་མཐུན་པའི་བྱ་བ་སྤྱོད་ཀྱང་རང་ཉིད་བྱ་བ་ཀུན་
དང་བྲལ། ། སྒོ་གསུམ་མི་དགེ་མཐའ་དག་དོར་ཀྱང་གཞན་ཕན་དོན་དུ་ཅི་ཡང་
སྤྱོད། །གདོད་ནས་འབྲས་བུ་མངོན་དུ་མཛད་ཀྱང་ཉེས་ལྟུང་མིག་གི་རྡུལ་བཞིན་
སྤོང་། ། བསྔོ་བྱ་བསྔོ་བྱེད་ཀུན་དང་བྲལ་ཀྱང་མཐའ་བྲལ་ཆོས་ཀྱི་དབྱིངས་སུ་་
བསྔོ། །ཞེས་ཀྱང་བརྗོད་དོ། །ཡང་སྐབས་ཤིག་ན། བླ་མ་འགའ་རེས་འདི་སྐད་
གསུངས། ཁྱེད་འབྲུག་པའི་གསོལ་འདེབས་རྒྱང་འབོད་མ་འདི། །བླ་མ་བཟང་
སྟེ་ཡར་ལ་བསྟོད། །རང་རེ་ངན་ཏེ་མར་ལ་སྨོད། ། གསུངས་ནས། བླ་མ་ཅིས་
ཀྱང་བསྟོད་ཅིང༌། རང་ལ་ཅི་སྨོད་ཐུབ་ཐུབ་བྱེད་པ་འདི་རྗེས་སུ་ཡི་རང་པོ་རང་
ཅིག་འདུག འདི་ ག་ཙམ་ནས་ དར་ གསུངས་ པ་ལ། ངས་ འདི་ སྐད་ ཞུས།
སྤྱིར་གྱིས་མདོ་རྒྱུད་ཀུན་ནས་བླ་མའི་རྣལ་འབྱོར་བསྒོམ་པ་འདི་གལ་ཆེ་བར་་་་་
གསུངས་འདུག གསོལ་འདེབས་འདི་ཀུན་ཀྱང་བསྟོད་པ་གླུ་རུ་བླངས་པ་འདུག་
ཅིང་། ཁྱད་པར་ངེད་ཚོའི་བླ་མ་རྒྱང་འབོད་མ་འདི་འགྲོ་མགོན་གཙང་པ་རྒྱ་
རས་ཀྱིས་སྲོལ་གཏོད། ། རྒོད་ཚང་མགོན་པོ་རྡོ་རྗེས་ཐུགས་ཉམས་སུ་བཞེས་པའི་
ངེས་འབྱུང་ འཁུལ་ པོ་ རང༌ ཅིག་ འདུག འོན་ཀྱང་ ཁོང་ ད་ ལྟ་ འགའ་ རེས།
རང་ལ་སྨོད་ཚབས་ཆེ་དྲགས་པའི། ཁ་གར་བལྟས་བཀྲ་མ་ཤིས་པ་ཚོ་ལ་གཟིགས་
དང་། འཕོངས་གར་བཞག་རྩྭ་མ་སྐྱེས་པ་ཚོ་ལ་གཟིགས་ཟེར་བ་འདི་རང་ལེགས་



བསམ་པ་མ་ཤར། དེ་བཞིན་མ་ཡིན་པ་རི་ཁྲོད་ཤ་རྐྱང་མིན་པ་འགྲིམ་འགྲུལ་
མེད་པའི་གཡའ་གངས་མཚམས་སུ། འཚོ་བ་ཇི་ལྟར་འཚམ་པའི་ངང་ནས་སྤེན་
མའི་གདན་ཆུང་སྟེང་ན་འདུག་སྟངས་ཇི་ལྟར་རུང་བའི་སྤྱོད་ལམ་གྱིས། དྲན་པ་
མངོན་དུ་བཞག འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་
ཅད་བློ་ཁོངས་སུ་བཅུག་ནས། རང་གི་དྲིན་ཆེ་བའི་བླ་མ་དེ་སངས་རྒྱས་ཐམས་
ཅད་ཀྱི་ངོ་བོར་བསྒོམས་ལ། མ་བཅོས་སྙིང་གི་དཀྱིལ་ནས་གསོལ་བ་འདེབས་
ཤིང་། དེའི་རང་བཞིན་ཅི་ཡང་མ་ཡིན་པ་སྤྲོས་པ་ཐམས་ཅད་དང་བྲལ་བའི་དེ་
བཞིན་ཉིད་དེ་སྐྱོང་ཞིང་རྗེས་སུ་བསྔོ་བ་དང་སྨོན་ལམ་རྣམ་དག་འདེབས་པ་འདི་
ཆོས་ཀྱི་གནད་རང་དུ་འདུག་ཞུས། ཡང་སྐྱེ་བ་དང་ཚེ་རབས་སུ་ངང་བསྲིངས་
ནས་བྱང་ཆུབ་སྒྲུབ་པའི་གོ་ཆ་འདི་ཡང་གེགས་ཆུང་ཞིང་བརྟན་པ་ཡིན་ཏེ། རྒྱལ་
དབང་རྗེས། སྐུགས་བསྲིངས་འདོད་ཐག་མ་ཉེ་མཛོད། །ལ་འུར་ཕྱེ་གཏོར་མ་
འགམ་མཛོད། །གསུངས། ད་ལྟ་བྱུང་ན། ད་ལྟ་མ་བྱུང་ན་འདི་ཡང་བརྩོན་
འགྲུས་ཀྱི་གེགས་སུ་འགྲོ་ཉེན་འདུག་སྟེ། རྗེ་ཡང་དགོན་པས། དུང་དུང་་་
འཇུར་དྲགས་ཀྱིས་སྣ་སུན་ཁྱེར། །གསུང་བ་ཡོད་པ་ལ་དགོངས་ནས། རྗེ་རྟོགས་
ལྡན་ཆེན་པོ་ལྷ་བཙུན་པས། བུ་སངས་རྒྱས་ཀྱི་ས་རུ་འགྲོ་བ་ལ། །རིངས་ཁ་ན་
མེད་དེ་གོ་ལེ་གྱིས། ། གསུངས་པས། བླ་མ་དགེ་འདུན་དབང་པོས་འདི་སྐད་
ཞུས་འདུག དྲུང་གནས་རང་དེ་འདྲའི་ཐུགས་ཁྲལ་མཛད་མི་དགོས་པ་འདུག
སངས་རྒྱས་ཀྱི་ས་རུ་འགྲོ་བ་ལ་དེ་འདྲའི་རིངས་པོ་མཛད་མཁན་མི་འདུག་ཟེར་ལོ།
ཁོང་གི་གསུང་དེ་ཉམས་འཆར་འདྲ་མོ་ལ་ཡང་མ་དགོངས་པའི་བཟོ་འདྲ་ཅིག་
གདའ། གཞན་གསུངས་དེ་ནི་དོན་ཕིགས་པོ་དགོངས་གཞི་ཁྱད་པར་ཅན་ཅིག་
ཡིན་པ་འདུག་གོ།
ཡང་སྐབས་ཅིག་ན་རྣལ་འབྱོར་པ་ཅིག་ན་རེ། ཐུགས་དམ་ཤ་དག་རང་



ཅིག་སྐྱེས་པའི་མི་དེ་ལ། འཕྲལ་ཕུགས་ཀྱི་སྤྱོད་ལམ་ཇི་འདྲས་ཡོང་ཟེར་བ་ལ།
གཞན་མས་ཀྱང་གོ་ཚོད་རེ་མཛད་ཀྱི་འདུག ངས་འདི་སྐད་བྱས། སངས་
རྒྱུས་བྱང་ཆུབ་སེམས་དཔའི་སྤྲུལ་པ་རེ་རེ་གཉིས་ནི་ལྷུས་མི་ཐིངས། གཞན་
རྟོགས་པ་རྒྱུད་ལ་སྐྱེས་པའི་མི་ལ། གང་ལའང་ཆེད་འཛིན་ཆུང་ཞིང་། འཇིག་
རྟེན་ཆོས་བརྒྱད་དོན་དུ་ཆེད་གཉེར་མི་བྱེད། ཐམས་ཅད་གོང་དུ་ཁུར་བ་དང་།
དགྲ་གཉེན་ལ་དབྱེ་བ་ཆེར་མི་བྱེད། གང་དུ་སྡོད་རུང་ དགོས་ མཛའ་ དང་།
འགྲོ་ན་འཕྲེངས་དགོས་ཆུང༌། སུ་དང་འགྲོགས་རུང་ཀུན་དང་མཐུན་པ་ལ།།
གཞན་ལ་དབང་མི་གཏོད། འདུས་བྱས་ཀྱི་ཆོས་སྤྱོད་མི་སྤོང་ཞིང་དེ་དག་ལ་
མཆོག་ཏུ་མི་ཞེན། གང་ཤར་ཐམས་ཅད་རྡོ་ཚན་ལ་ཁ་བ་བབས་པ་ལྟར་ཆོས་
ཅན་ཐམས་ ཅད་ཆོས་ཉིད་ཀྱི་རོལ་པར་འཆར་བ་ཅིག་འོང་ངམ་བསམ་པ་མ་་་་
གཏོགས། ཁབ་རེ་ལ་འང་རྩིས་གྲངས་མི་ལྟོགས་ལས་ཞིབ་པ་ལ། ཡོ་བྱད་ཕྱུག་
པོ་ལས་འབྱོར་པ། མིག་སེར་རྟ་ཕོ་ལས་ཆེ་བ། ཕྲག་དོག་རང་མིན་སུ་ཡང་མཐོ་
ས་མེད་པ། ཁ་ཞིམ་བུ་ལས་སྙན་པ། གཏིང་སེམས་སོལ་བ་ལས་གནག་པ།
ཆོས་སྐད་འབྲུག་སྟོང་ལྡིར་བ་ལྟ་བུ་ལ། ཕུགས་དོན་དུ་བསྒྲིལ་རྒྱུ་གཅིག་ཀྱང་མེད་
པ། ཆོས་མི་ལ་འཆད་ཅིང་ཉམས་ལེན་རང་ལའང་མེད་པ། མི་ལ་འདི་བཞིན་
དགོས་ཟེར་ཞིང་། རང་རེ་ད་ལྟ་ཐབས་ཚད་ལས་བརྡུགས་པ། དང་པོ་ཙ་ན་
འདི་བཞིན་བྱས་ཟེར་བ་འདི་ཀུན་ལ་རྟོགས་པ་རང་མི་དགོས། ཉམས་མྱོང་ཡང་
ག་ན་འོང་། གོ་བ་འང་ཚད་ལྡན་ཡོད་བསམ་པ་མི་འདུག་བྱས་སོ། །
ཡང་འགའ་རེ་རྨི་ལམ་འཚུབ་པ་རེ་བྱུང་ནའང་། བདུད་ཀྱི་ཆོ་འཕྲུལ་བྱུང་
ཟེར་ཏེ། ཡང་དག་གི་རྟོགས་པས་སངས་མ་རྒྱས་བར་ལ་བདུད་དང་མི་འབྲལ། །
བདུད་ལ་ཕྲ་རགས་གཉིས་འདུག་པའི། ཆོས་དང་མི་མཐུན་ཚད་བདུད་ཡིན།
མཉམ་པར་བཞག་དུས་སྤྲོ་བ་ལ་དགའ་ནའང་བདུད་ཡིན། དེ་བཞིན་དུ་ཆོས་
73



སྤྱོད་བྱེད་དུས་གཞན་སེམས་ནའང་བདུད་ཡིན་ཏེ། གཅིག་མགོ་མ་ཐོན་པར་
གཅིག་བྱས་པས་གཉིས་ཀ་མི་འགྲུབ། དེས་དོན་སྒྲུབ་པ་ལ་གནོད་པས་བདུད་
ཡིན། བདུད་ཟེར་ནས་མིག་བསྒྲད། ལག་ངར་བསྒྲེངས་པ་ཅིག་རང་མི་ཡོང་།
ལྷས་སྦྱིན་ནི་བཅོམ་ལྡན་འདས་ཀྱི་སྐུ་གསུང་ཐུགས་ཀྱི་ཆེ་བ་འདོན་པ་ཙམ་མ་་
གཏོགས་བདུད་དངོས་ཡིན་པ་རང་དཀའ། གཞན་ཆོས་མིན་སློབ་ཅིང་རྒྱུ་་་
འབྲས་ལ་མི་བསམ་པའི་བླ་མ་ཡང་བདུད་ཡིན། སྤྱོད་ངན་སློབ་ པའི་མཆེད་
གྲོགས་ཀྱང་བདུད་ཡིན། མི་ཆོས་དང་འབྲེལ་བའི་དགོན་པའང་བདུད་ཡིན།
ཆོས་དང་མི་མཐུན་པའི་སློབ་མའང་བདུད་ཡིན། སྙིང་རྗེ་མེད་པའི་སྔགས་་་་
པའང་བདུད་ཡིན། ཁྲིམས་ལུགས་མེད་པའི་དཔོན་པོའང་བདུད་ཡིན། ངོ་ཚ་
མེད་པའི་བུད་མེད་ཀྱང་བདུད་ཡིན། ཞེན་རུས་མེད་པའི་གཡོག་པོའང་བདུད་
ཡིན། སྲོག་བཅད་པའི་མཆོད་པའང་བདུད་ཀྱི་ལས་ཡིན། བྱིན་གྱིས་བརློབ་
མི་ཐུབ་པའི་ཆང་ཡང་བདུད་ཀྱི་ལས་ཡིན། དྲོད་མ་ཐོབ་པའི་བརྟུལ་ཞུགས་ཀྱང་
བདུད་ཀྱི་ལས་ ཡིན། ཁག་ རྟེན་ བཞེངས་ དང་ ཞིག་གསོས་ལ་ བཏགས་ནས།
རྒྱུ་ཆའི་ཕྱེད་རང་གིས་ཟ་བའང་བདུད་ཀྱི་ལས་ཡིན། དེས་ན་རྟོགས་པ་བཟང་
ནའང་བདུད་ཕྲ་མོ་འོང་། ངན་ན་བདུད་རགས་པ་ཡིན་ཏེ། སྡུད་པ་ལས།
ཇི་ལྟར་དུག་དང་འདྲེས་པའི་ཁ་ཟས་བཟང་ཟ་བ། དཀར་པོའི་ཆོས་མ་དམིགས་
པའང་དེ་འདྲར་རྒྱལ་བས་གསུངས། བྱས་ནས་མགུར་འདི་འཐེན་ནོ། །ན་མོ་བྷ་
ཏ་བི་ཏ་ཧོ། ཉོན་མོངས་མི་མངའ་ ཅིར་ཡང་གསལ་ལེ་མཁྱེན། ། མཁྱེན་པ་་་
གཉིས་ཀྱིས་མ་ནོར་ལམ་མཆོག་སྟོན། ། སྟོན་མཆོག་དམ་པ་ ལྷ་མིས་མཆོད་འོས་
ཁྱོད། །ཁྱོད་ནི་བདུད་ཀྱི་དཔུང་ལས་རབ་ཏུ་རྒྱལ། །རབ་མཆོག་རྒྱལ་བའི་གསུང་
རབ་མི་འཆད་པས། །རང་བཟོ་བྱིས་པ་འབྲིད་པའི་མན་ངག་གིས། །སྙིགས་དུས་
སྐྱེ་བོའི་སེམས་པ་འཕྲོག་བྱེད་པའི། །བཤེས་གཉེན་འདི་ཡང་བདུད་ཀྱི་ཆོ་འཕྲུལ་
14



ཡིན། །སྒྲུབ་ལ་མི་བརྩོན་རྒྱུ་འབྲས་ཁྱད་དུ་གསོད། །ཁ་མཁས་དོན་སྟོར་ཡོད་མེད་
མཐའ་ལ་རྟོག ། སྟོན་པའི་འདུལ་བ་ཁྱད་དུ་གསོད་པ་ཡི། །སློབ་མ་འདི་ཡང་
བདུད་ཀྱི་ཆོ་འཕྲུལ་ཡིན། །མཛེས་ཤིང་ལྟ་ན་སྡུག་མ་བློ་ངན་དང་། །རང་ཉིད་ཐ་
མལ་ཆགས་པ་མ་སྤངས་པའི། །མཉམ་སྦྱོར་བདེ་ལ་རོལ་བའི་འཕྲུལ་འཁོར་་་་་
ཅན། །མན་ངག་འདི་ཡང་བདུད་ཀྱི་ཆོ་འཕྲུལ་ཡིན། །རང་ཉིད་ཆོས་པར་རློམས་
ནས་གཞན་དག་གི། ། སྐྱོན་མཚན་གཏིང་ནས་འདུ་ བའི་རྟོག་དཔྱོད་ཅན། །
བདག་ལ་མངོན་ཤེས་མེད་པར་གཞན་བརྒྱུད་འཇལ། ། དཔྱད་གཞི་འདི་ཡང་་་་
བདུད་ཀྱི་ཆོ་འཕྲུལ་ཡིན། །གདོད་མའི་སེམས་ཉིད་མཉམ་པར་མི་འཇོག་པར། །
རྟོག་པ་བཀག་ནས་མི་རྟོག་ཆེད་དུ་སྒྲུབ། ། སྟོང་པ་མཆོག་ཏུ་འཛིན་པའི་ཏིང་
འཛིན་ཅན། །མཉམ་གཞག་འདི་ཡང་བདུད་ཀྱི་ཆོ་འཕྲུལ་ཡིན། །སྡིག་ལ་རྒྱུ་བྱས་
མཆོད་པ་རྒྱ་ཆེན་དང་། །རྟེན་འབྲེལ་མ་ཚོགས་ཟ་འདོད་ཆོ་ག་དང་། །ནུས་པ་མི་
ལྡན་ཚོགས་ཀྱི་སློབ་དཔོན་བྱེད། །འདི་ལྟའི་ཚུལ་ཡང་བདུད་ཀྱི་ཆོ་འཕྲུལ་ཡིན། །
གང་ལ་ཞེན་ཅིང་ཆགས་ན་ཆོས་གོས་གསུམ། །མཁོ་བའི་ཡོ་བྱད་ཕུན་སུམ་ཚོགས་
གང་དང༌། ། སྙན་པའི་ངག་གིས་གསོལ་འདེབས་ཆོས་སྤྱོད་སོགས། །རློམ་པ་སྐྱེ་
བའང་བདུད་ཀྱི་ཆོ་འཕྲུལ་ཡིན། །དེས་ན་རང་སེམས་སངས་རྒྱས་མ་ཐོབ་པར། །
རང་ཉིད་བདུད་དུ་འདུག་པ་མ་དགོངས་སམ། །གཞན་སྣང་བདུད་ཀྱི་གར་མཁན་
ཟློས་གར་བསྒྱུར། །དེར་སྣང་བདུད་ཀྱི་རྣམ་རྟོག་པིར་གྱིས་ནི། །ཀུན་རྟོག་སེམས་
ལ་རི་མོ་ཅི་ཡང་དགོད། །དེ་འདྲའི་བདུད་ཀྱི་བར་གཅོད་སྤོང་འདོད་ན། །རིམ་གྲོ་
རྣམ་མཁྱེན་སངས་རྒྱས་སྒྲུབ་པར་རིགས། །ཞེས་སྨྲས་པས། འོ་ན་སངས་རྒྱས་
མིན་པ་བདུད་ཀྱིས་མ་འཁྱེར་བ་མི་འདུག་པ་ཟེར།
ཡང་ངེད་རང་གི་བུ་ཞིང་སྐྱོང་འབྲུག་གྲགས་ལ་ཅི་གྱིས་བྱས་རུང་མ་ཉན་པ་
ལ། ཨ་མས། ཁྱོད་ཀྱིས་ཕྲུ་གུ་སྐྱག་ལང་ལ་བཏང་བ་ཡིན། སྐྱག་ལང་ལ་



བཏང་བ་འདི་འདྲས་རྟིང་ནས་ཆུད་ཟོས་འགྲོ་ཟེར། ངས་འདི་སྐད་བྱས། མི་
རྒན་ཚོ་ལའང་ཤ་ཚ་ལབས་ན་མི་དགའ་བར། ཕྱེ་གཏོར་བྱས་ན་དགའ་བར་
འདུག ཕྲུ་གུ་སྐྱག་ལང་ལོས་བྱེད། དཔེར་ན། ཤ་ཚ་ལ་རེ་ཆེ་བ་དགྲའི་
དྭངས་མ་ཟེར་ནས་ཞེ་འགྲས་འོང་བར་འདུག་པ། གཡོག་ཞེན་ཅན་གྱིས་དཔོན་
པོའི་གནང་ལུགས་འདི་གནང་ན་མིས་ཀྱང་བསྐུར་བ་ཞུས་ཡོང་། ངེད་རང་་
དཔོན་གཡོག་ལའང་སྐྱོན་ཡོང་ཞུས་ནས། ཆེ་ཚུགས་འཛིན་ལུགས། བཀའ་
གནང་ལུགས་འདི་དགོས་ཞུས་ན་གུ་དོག་པའི་རྣམ་པ་ཤར་ནས། མི་རྒན་དེ་ད་
མ་གཏོང་གསུངས་ཡོང་། གཞན་གཞོན་པ་ཅིག་གིས་ངེད་རང་དཔོན་གཡོག་ལ་
སྐུ་དབང་ནི་ཡོད། མི་ཁ་འདྲ་གང་ཟེར་བ་གྱིས། ཐུགས་བྲེལ་རང་གཅོད་པ་
གནང་ཅིང་བཞུགས་པ་ལས་སྐུ་རྩེད་དང་གང་བདེ་གནང་བ་དྲགས་བྱས་ན་མཉེས་
པོ་འོང་། བླ་མ་ལས་ཀྱང་གྲྭ་པ་ཤེས་རབ་ཆེ་བས། ངེད་རང་དཔོན་སློབ་བཅོམ་
ལྡན་འདས་ཀྱི་འདུལ་བ་ལས་མ་གཡོས་པའི་ངང་ནས་ཟབ་རྒྱས་ཀྱི་ཆོས་འཁོར་
བསྐོར་བ། འགྲོ་བའི་དོན་ལས་མ་གཡེལ་བ་མ་གནང་ན། གཞན་མའི་ཁ་ན་མ་
ཐོ་བ་འཕོག་པས། ཐུགས་བག་ཡངས་ཡེ་མི་གནང་བ་མཁྱེན་ཞུས་ན། འཕྲལ་
དུ་དེ་ཀ་བྱེད་གསུངས་ཏེ། གཏིང་འདིས་ངའི་ཚོད་བཟུང་བྱུང་། འདི་ལ་ལོག་
ལྟ་འདུག་དགོངས། རྒན་མོ་གཡས་ཆུང་གི་མཐོང་མཛད་ཅིང་། ཐབས་ཀྱི་མི་
དེ་ལ་ཁྱད་དུ་གསོད་པར་འདུག ། གཞན་མས། དཔལ་ལྡན་བླ་མའི་རྣམ་པར་
ཐར་པ་ལ། ། སྐད་ཅིག་ཙམ་ཡང་ལོག་ལྟ་མི་སྐྱེ་ཞིང་། ། ཅི་མཛད་ལེགས་པར་་་་
མཐོང་བའི་མོས་གུས་ཀྱིས། །བླ་མའི་བྱིན་རླབས་སེམས་ལ་འཇུག་པར་ཤོག །
ཟེར་བ་ཡོད་པས། འདུལ་བ་གཅིག་པོ་རང་ལ་བསྟེན་ག་ན་དགོས། གསང་
སྔགས་ཟབ་མོ་ཚོ་ནས། འདོད་ཡོན་ལྔ་ལ་མ་བསྟེན་ན་སངས་མི་རྒྱུ་བར་བཤད།
བཀའ་བརྒྱུད་ཀྱི་ཆོས་ཚོ་ན་ཡང་། གང་ཤར་ལ་སྤང་བླང་མི་དགོས་པ་ཡོད།
76



ཤེས་ན་བྱས་ཚད་ཆོས་ཡིན་མོད། ང་ནི་བླ་མ་རང་གང་མཛད་ལ་མོས་བྱས་ན་
མཉེས་ནས་ཐུགས་རྗེས་འཛིན་པོ་འོང་། དེ་ཚོ་སྐྱག་ལང་ལ་ཤོར་བ་རྐྱང་པ་ཡིན།
སྐྱག་ལང་སྐྱག་ལང་བྱས་ཀྱང་། ཡིན་པ་དེ་བྱེད་སྙིང་མི་འདོད། གང་མིན་པ་ལ་
བློ་འགྲོ་བ་དེ་སྐྱག་ལང་ཡིན་མོད། གཞན་ཡང་ཁོ་རང་ཚོ་ལ་ལས་འབྲེལ་དང་།
སྨོན་ལམ་གྱིས་བློ་མ་བསྒྱུར་ན། བསླབས་པས་ཉན་པ་དཀའ། ཉན་རུང་ད་ལྟ་
གཅུན་པས་ཡིན་མོད། དིང་སང་བཙུན་ཆུང་གི་དུས་སློབ་དཔོན་གྱིས་གཅུན་
ནས་ཉིན་ནུབ་མེད་པར་བསླབས་པའི་ཆོས་དཀའ་བཅུ་རབ་འབྱམས་སུ་སོང་བ་
འགའ་རེ་འང་། རྒས་ཁར་ཆོས་ཀྱི་ཡོན་ཏན་ལས་དགོན་ཆུང་རེར་ལག་ལེན་ཟ་
ཆོག་ཁ་རེ་བཟུང་ནས། སྣམ་ཆུང་རེའམ། རྩོམ་སྡེར་རེའི་བསྔོ་བ་བྱེད་རྒྱུ་བྱུང་
ན་དགའ་བ་བྱས་ནས། སངས་རྒྱས་ཀྱི་བཀའ་ཐམས་ཅད་དུང་ལ་རྡུལ་འཕྱིས་པ་
འདྲ་བ་རེ་འོང་གི་འདུག དཔེར་ན་གསེར་དངུལ་བཞུ་བ་དང་འདྲ་བར། མེ་
དང་མ་བྲལ་བར་ལ་གང་བཅོས་ཀྱང་ཡོང་བ་ལ། མེ་དང་བྲལ་མ་ཁད་བཟོ་གང་
ཡང་མི་ཤེས་པར་འགྲོ། དེས་ན་གཅུན་པ་ལ་དགོས་པ་ཆེར་མི་འདུག རང་
གིས་རང་འཇུན་པ་ཅིག་དགོས་པ་ཡིན། མིས་གཅུན་པས་ཕལ་ཆེར་ལོད་དུ་སོང་
བ་མང་། བསླབ་པ་ལ་ཉན་པའི་མི་གསེར་ལས་དཀོན་བྱས་སོ། །ཡང་འགའ་རེ་
ཟེར་དུས། གྲོགས་བཟང་པོ་དང་འགྲོགས་ན་དེའི་སྤྱོད་པ་འགོ་ཟེར་ཏེ། དེ་
འང་ཕལ་ཆེར་མ་ངེས་ཏེ། ལས་མཐུན་པ་ཡོད་ན་འགོ། ལས་མི་མཐུན་ན་མི་
འགོ། དེ་ཡང་། དུད་འགྲོ་ཡིན་ཀྱང་རིགས་མཐུན་རྣམས། །ཁྱུ་གཅིག་ཏུ་ནི་མི་
གནས་སམ། ། གསུངས་པས། ལས་བཟང་པོ་ཅན་རྣམས་ལས་བཟང་པོ་གསོག་
པར་མཐུན། ལས་ངན་ཅན་རྣམས་ལས་ངན་གསོག་པར་མཐུན། དེ་ཡང་
ལས་གསོག་ལུགས་ནི་རིགས་བསྡེབས་ནས་ གསོག་པར་འདུག་བྱས། ཡང་མི་
ཆོས་གནད་ཕྲེང་འདི་ཀུན་མི་ཆོས་སུ་མི་འདུག དམ་ཆོས་སུ་འདུག་སྟེ། དགེ་
77



'，，，!
ཞི
e: . #* ： *Auཐ & , ;ཝི
：: ... ...--
་，
，，，
，
་
，，"
ན་ཆོས་ཡིན་ཉམས་སུ་བླང་བར་རིགས། །འགྱོད་ན་མཚང་ཡིན་མྱུར་དུ་བཤགས་
པར་རིགས། །གསུངས་པས། གནས་སྐབས་དང་མཐར་ཐུག་ཏུ་དགེ་བ་དམ་
པའི་ཆོས་མ་ཡིན་པ་བུད་ཟེར་བ་བྱས་ན། ང་རྣལ་འབྱོར་ཀུན་ལེགས་ཀྱི་དམ་
བཅའ་བཟང་ངམ་བསམ། འགྱོད་པ་འདི་རང་དགེ་བ་བྱས་པ་ལ་འགྱོད་མཁན་
ཡང་འདུག་པས། ད་ལན་ལ་ཞབས་ཀྱུ་དེ་ཞོག་ཐོངས། ཞིང་བསམ་པ་དངོས་
པོ་གསུམ་མ་འཛོམ་པའི། མི་དགེ་བ་འབའ་ཞིག་ལ་རྒྱུ་བྱས་ནས། ཆོས་ཕྱིར་
བྱས་ཟེར་བ་འདི་ཀུན། མུ་སྟེགས་པའི་གྲུབ་མཐའ་ལས་མ་བཟང་བར་གོ་བྱས་
སོ། ། ཡང་འགའ་ཞིག་ན་རེ། ཆོས་རྗེའི་རྣམ་ཐར་འདི་འདྲ་བསྟན་བཅོས་ཀྱི་
བཟོ་འདྲ་བ་ལུང་མང་པོ་ཡོད་པ་ཅིག་འདུག མཁས་པ་ཡིན་པ་ཅིག་བཞེད་པ་ཨེ་
ཡིན་ཟེར་བ་ལ་འདི་སྐད་བྱས། སྤྱིར་གྱི་ཆོས་པ་ཡིན་ན། བཅོམ་ལྡན་འདས་ཀྱི་
གསུང་ཐོ་རེ་བ་དང་འབྲེལ་བ་ཨའུ་ཙི་དགོས་རྒྱུ་ཡང་ཡིན། ནི་གུ་མའི་ཁྲིད་ཡིག་
ན། དེ་ཙམ་གྱི་ཁྲིད་ལ་ལུང་འདྲེན་རྒྱས་བཤད་མི་དགོས་སམ་སྙམ་ན། རྡོ་རྗེའི་
ཚིག་རྐང་ན། ལོག་ལྟས་རྒྱུད་དཀྲུག་རྩོད་ལྡན་སྙིགས་མའི་དུས། །ཡང་དག་ཆོས་
འདི་ཉིན་སྐར་རུས་སྦལ་སྤུ། །ལོག་ཆོས་ཚོང་འདུས་འོ་མའི་ཆོས་སྤྱོད་ཚེ། །ཉམས་
མྱོང་ལུང་དང་ཐེམ་ཡིག་བརྒྱན་པར་བྱ། །གསུངས་པས། རྒྱལ་བའི་ལུང་གིས་མ་
བརྒྱན་པའི་ཆོས་ཟབ་ཟབ་འདྲ་རུང་ཐེ་ཚོམ་ཟ། རྣམ་ཐར་དེ་ཀ་དོན་དུ་ཡོད་པ་
ཅིག་དགོས་རྒྱུ་ཡིན་མོད། རྣམ་ཐར་ཡིན་ཟེར། མ་བྱས་དགུ་བྱས་མང་པོ་ཅིག་
བྲིས། རྒྱལ་ཁམས་ལ་སློང་བྱས་པ་དང་། དགོན་པར་བུ་མད་གསོས་པ་རང་
བྲིས་པ་ལ་དགོས་པ་མེད། མདོ་སྔགས་ཀྱི་ཆོས་ཐམས་ཅད་བཅོམ་ལྡན་འདས་ཀྱི་
རྣམ་ཐར་དུ་འདུག་པ་བྱས་པས། ཡང་ཆོས་རྗེ་རང་རྩེད་མོ་རྐྱང་པ་མཛད་པ་
ལས། དབང་བསྐུར་རེ་ཙམ་མཛད་ན་ཡོང་སྟེ་ཟེར། དབང་བསྐུར་བ་ལ་རང་
རྡོ་རྗེ་འཆང་དང་མཉམ་པ་དགོས་གསུངས་པའང་འདུག ཕ་དམ་པའི་ཞལ་སྔ་



ནས། བོད་ཀྱི་ཆོས་པ་འདི་ཀུན། དཀོན་མཆོག་གི་རྟེན་སྡིག་དང་རྫུན་གྱིས་
བཞེངས་ནས། ཚེ་འདི་རླུང་ལ་བསྐུར་བ་སྐད་ཟེར། ནོར་ཚོལ་བའི་ཡང་ཟོང་
ཆོས་ལ་བྱས་ནས། ང་སྡིག་ལ་འཛེམ་པ་སྐད་ཟེར། གསང་སྔགས་ཀྱི་དཀྱིལ་
འཁོར་ར་ཁྱིའི་ཚང་དུ་བཞེངས་ནས། འདི་གཉན་པ་སྐད་ཟེར། ཆོས་པའི་
འདུན་མས་དམྱལ་བའི་འཁོར་གཞི་བཏིངས་ནས་ང་གྲོས་ཕུགས་ཆེ་བ་སྐད་ཟེར།
དགེ་འདུན་གྱི་སྤྱི་ནོར་རང་རེས་ཟོས་ནས་དགོས་སར་བཏང་བ་སྐད་ཟེར། སྡིག་
དང་རྫུན་དང་བསླུ་བྲིད་ཀྱིས་ནོར་བཙལ་ནས་ངའི་སྒོམ་རྒྱགས་བྱེད་པ་སྐུད་ཟེར།
བོད་ཀྱི་ཆོས་པ་འདི་ཀུན་དགོད་བྲོ། ཐམས་ཅད་ལྟོ་གོས་འཚོལ་བའི་དོན་ལ།
ཁ་ནས་ཅི་འདོན་དང་འདི་འདོན་ནི་མི་འདུག གཟུགས་བརྙན་ཅི་བྱེད་ནི་མི་
འདུག ཧེ་ཧེ་བོད་ཀྱི་ཆོས་ཉན་པ་དང༌། སེམས་ཅན་གྱི་དོན་བྱེད་པ་དང་།
གྲུབ་པ་ཐོབ་པ་དང༌། ཡོ་ང་ལ་རྒྱུས་ཡོད། གྲགས་པ་དང་གཏམ་སྙན་འདོད་
པའི་ཕྱིར་ཆོས་འཆད་ཉན་དང༌། མནའ་མ་དང་ཚ་བོའི་དོན་བྱེད་པའི་བྱང་ཆུབ་
སེམས་དཔའ་དང༌། བུན་བསྐྱེད་དང་ཡོ་བྱད་གསོག་པའི་གྲུབ་ཐོབ་མང་པོ་་
འདུག བོད་ཀྱི་ཆོས་པ་འདི་ཚོ། ཚེ་འདི་ལ་དང་སྐྱིད་པོ་འདུག་སྟེ། ཤི་ཙ་ན་
ཕམ་པར་འགྲོ། རྒྱ་གར་ཡིན་ན་ནི་རྒྱལ་པོའི་ཆད་པའང་ཡོང་གསུངས། དམ་
པ་ཐུགས་བདེན་ཞུ་བ་མ་གཏོགས་ལན་ཞུ་མཁན་མི་འདུག
ཡང་སྐབས་ཅིག་ན། ཆོས་རྗེ་གཙང་སྨྱོན་པ་དེས་གྲྭ་པ་རྣམས་ལ་ལམ་ཡིག་
བཟང་ པོ་ གནང་འདུག་ཟེར། གང་ འདྲས་ གནང་འདུག་ པ་ ཤོད་བྱས་ པས།
འདི་སྐད་ཟེར། ཨོཾ་བཀའ་བརྒྱུད་བླ་མའི་བཀའ། ཨ དགྱེས་པ་རྡོ་རྗེའི་ལུང་།
ཧཱུྃ ་བཀའ་བསྲུང་དམ་ཅན་རྒྱ་མཚོའི་ངག ཕཌ༔ དུར་ཁྲོད་ཉུལ་བའི་རྣལ་་
འབྱོར་པ་ཁྲག་འཐུང་རྒྱལ་པོའི་ཡི་གེ། ཏི་སི་སེང་གདོང་དཀར་མོ་སྐུའི་གནས་
ནས། ལ་ཕྱི་སྟག་གདོང་ཁྲ་མོ་གསུང་གི་གནས་དང་། ཙཱ་རི་ཕག་གདོང་ནག་མོ་



ཐུགས་ཀྱི་གནས་སོགས། གནས་གསུམ་གངས་རིའི་ལམ་བོར་གནས་པའི་དད་
ཅན་གྱི་ཉ་མ་ཕོ་མོ། གྲུ་ཁ་རབ་སོ་སྲུང་མི། ས་ཟུར་གྱི་རྫོང་དཔོན། རྒྱལ་
པོའི་དཔུང་བུ་རྟ། ཁེ་འདོད་ཚོང་པའི་འགྲིམ་འགྲུལ། ལམ་འཕྲང་བསྲུང་
བར་ མངགས་ མི། ཨ་ ར་ ལམ་ གེགས་ དང་ བཅས་ པ་ རྣམས་ ལ་ མངགས་ པ། །
ངེད་ཀྱི་གྲྭ་པ་རྣམས་རྒྱལ་ཁམས་ཀྱི་གནས་དང༌། དུར་ཁྲོད་རྣམས་ཉུལ་ཞིང་།
གནས་གང་བཟང་མཇལ་བ་དང༌། རི་ཁྲོད་དུ་སྒྲུབ་པའི་རྒྱལ་མཚན་འཛིན་པ་ལ་
བརྫངས་ཤིང་སོང་བ་ཡིན་པས། ཁྱོད་རྣམས་ཀྱིས་ཞག་བབས་སར་གནས་མལ་ ་
དང་། འཚོ་བའི་གྲོགས་དན་ཆུ་རབ་ལ་སྒྲོལ་འདོན། བདེ་བའི་ལམ་སྟོན།
རི་ཁྲོད་དུ་འདུག་དུས་འཚོ་བའི་གྲོགས་དན་སོགས་མཐུན་འགྱུར་དུ་འགྲོ་བ་ཡང་
དག་རེ་གྱིས། དགེ་བས་ཚེ་འདིའི་འགལ་རྐྱེན་ཞི་ཞིང་མཐུན་རྐྱེན་ཆོས་ལྡན་
འགྲུབ་པ་དང་། ཕྱི་མ་རྫོགས་པའི་སངས་རྒྱས་འགྲུབ་པའི་བསྔོ་བ་དང་སྨོན་ལམ་
ཡང་དག འདིར་ཁོ་བོས་ཏིང་ངེ་འཛིན་གྱི་ངང་ནས་བྱེད་པར་ཡོད་པས་གོ་
འཚལ། ཡང་མཐུན་རྐྱེན་ཆེར་མ་གྲུབ་ཀྱང་། རི་ཁྲོད་དུ་འདུག་དུས་དངོས་པོ་
ལ་འཕྲོག་འཇོམས། ལམ་བར་ལ་དགག་བསྐྱིལ་སོགས། བསམ་གཏན་གྱི་ཚེར་
མ་དང་། སེམས་འགལ་དུ་འགྲོ་བ་སྐད་ཅིག་ཀྱང་མ་བྱེད་པར་བདེ་བར་འགྲོ་
འདུག་ བྱེད་ ཆུག གལ་ ཏེ་ ཡི་ གེ་ མཐོང་ བཞིན་ འགལ་ བ་ བྱེད་ མི་ བྱུང༌ ན།
མངོན་སྤྱོད་དྲག་པོའི་སྒྲུབ་པ་ལ་ཞུགས། ཁྲག་འཐུང་དམ་ཅན་རྒྱ་མཚོའི་ཐུགས་
རྒྱུད་བསྐུལ། ལྷའི་དྲང་སྲོང་ཁྲོས་པའི་ངང་ནས། བདེན་ཚིག་གི་དམོད་པ་
བོར་ཏེ། འོག་གི་ཕྱུགས་རབས། བར་གྱི་ནོར་རབས། སྟེང་གི་མི་རབས་ཏེ།
མི་ནོར་ཟས་གསུམ་གྱི་རབས་རྩ་བ་དགུ་བརྒྱུད་ནས་གཅོད་པར་ཡོད་པས་གོ་བ་
གྱིས་ཅེས། འདུ་འཛི་གྲོང་གི་ཕ་རོལ། གཡའ་དང་གངས་ཀྱི་འདབས་རོལ།
ནགས་དང་ན་བུན་འཁྲིགས་པའི་ཀློང་། སྤྲིན་ཆེན་པོ་ཨ་ཝ་གསེར་མདོག་གམ།
80



སྣ་འཛིང་མཐིང་ནག་འཁྲིགས་པའི་འོག་རོལ། ཀླུའི་རྒྱལ་པོའི་དུང་ཁྲ་གནས་
པའི་ཕོ་བྲང་གི་སྟེང་། གནམ་ས་རང་བཞིན་གྱིས་ཆོས་འབྱུང་ལྷུན་གྱིས་གྲུབ་པའི་
གནས། དངོས་གྲུབ་ཀྱི་ཆུ་བོ་ལོ་ཧིནྟའི་ཀླུང་འགྲམ། གཟའ་ཆེན་པོ་ཁྱབ་་་
འཇུག་རྒྱུ་བའི་སྲང་སྒོ། དྲང་སྲོང་འཕགས་པ་བཞུགས་པའི་བསྟི་གནས། ལྷ་
སྨན་ཚེ་རིང་མཆེད་ལྔའི་ཕོ་བྲང་། དབང་ཕྱུག་མི་ལ་བཞད་པ་རྡོ་རྗེ་ཚེ་གཅིག་
ལུས་གཅིག་ལ་སངས་རྒྱས་པའི་གནས་མཆོག ཆུ་དབར་སྤྲུལ་སྐུའི་ཕོ་བྲང་དུ།
འཕྲིན་ལས་རྣམ་བཞིའི་ངང་ནས་གཞན་ཕན་དུ་ཡི་གེར་བྲིས་པ་ཨེ་ཝམ། གསུང་
བ་ཡོད་ཟེར། འོ་ན་ངེད་རང་གི་གྲྭ་པ་རྣམས་ལ་ཡང་ལམ་ཡིག་བྱེད་བྱས། ཆོས་
དར་བ་དང་། བདེ་གསལ་བས་འགོ་བྱས་རྣམས་ལ་ཡི་གེ་འདི་བཞིན་སྦྱིན་པ་
ཡིན། ཨོཾ་རྗེ་བཙུན་མ་སྒྲོལ་མའི་བཀའ། ཨཱ ་སྐྱེ་མེད་ཐུགས་ཀྱི་དགོངས་པ།
ཧཱུྃ་འགག་མེད་ཀུན་འདུས་ཀུན་ཁྱབ་ཀྱི་གཏམ། ཕཌ རྒྱལ་ཁམས་ཕྱོགས་མེད་
བསྐོར་བའི་སེར་ཁྱིམ་པ་འབྲུག་པ་སྨྱོན་པའི་ཡི་གེ། ཏི་སེ་དགྲ་བཅོམ་ཆེན་པོ་
ཡན་ལག་འབྱུང་གི་གནས་དང་། ལ་ཕྱི་ཚེ་རིང་མཆེད་ལྔའི་གཞལ་ཡས་ཁང་།
ཙཱ་རི་ཕག་གདོང་ཁྲོས་པ་སྡེ་བརྒྱད་བྲན་དུ་འཁོལ་བའི་གནས་ཀྱི་བར་ན་འཁོད་
པའི། རང་རེ་ལ་གཏོགས་པའི་ཆེ་ས་ཆུང་སའི་ཡོན་བདག གཉེར་ལས་་་་
འཛིན། རྫོང་དཔོན། མི་དཔོན། དྲག་བཙན། དཔོན་སྐྱ། ཁྲལ་མི་
རྐྱེན་ཁུར། མདའ་སྟག་འཐབ། ས་ཟུར་གྱི་སོ་པ། མི་སྣ། གྲུ་ཁ་རབ་སོ་
བསྲུང་མི། ཨར་ཇག་གི་འགྲིམ་འགྲུལ། ཚོང་པ་ཟོང་མེད་ཁྲིམས་ལ་ཁྱད་་་
གསོད་བྱེད་མི། དམྱལ་བ་མནར་མེད་སྒྲུབ་པའི་བྲེ་ཁ་མ་ཁེངས་པའི་ཉ་པ་དང་
ཁྱི་ར་བ། གཞན་ཡང་རང་ཕྱོགས་ཁྱད་དུ་བསད་ནས། གཞན་ཕྱོགས་ལ་ཟ་
བའི་བརྫུས་ཟོག་བྱེད་པའི་ལྷ་ སྡེ། མི་སྡེ། བོད་འབྲོག སྐྱ་སེར། མི་་་༌
དམངས་དང་བཅས་པ་རྣམས་ལ་སྤྲིངས་པ། ངེད་ཀྱི་གྲྭ་པ་སྐྱ་མིན་སེར་མིན་



རྣམས། ཆགས་སྡང་གི་སྡེ་དགོན་ཆེ་ཆུང་སོ་སོར་སེར་ཁྱིམ་བྱེད་པ་དང་། རྒྱུ་
ལམ་དུ་ལམ་ཟན་སྒུག་པ། དུར་ཁྲོད་དུ་སྲོག་སྐྱེལ་བ། ཕང་བཅོས་ནས་སྤྲང་མོ་
གསོ་བ། བློ་ལད་ནས་རྒྱུགས་ཕྲུག་འཆོས་པ། མི་བསད་ནས་ཆོས་སུ་སེམས་པ།
ཟོང་དུ་རྫུན་འཁྱེར་བ། འབྲུག་པ་མིན་རུང་སྒོམ་ཞྭ་ལྟོ་ཕྱིར་གྱོན་པ། མཉམ་
གཞན་མེད་རུང་མིག་ཧུར་རེ་ལྟ་སྟངས་བྱེད་པ། ཀློག་ཡིག་ཚུན་མི་ཤེས་རུང་མདོ་
སྔགས་ཀྱི་བཤད་པ་བྱེད་པ། རང་ལ་བྱིན་རླབས་མེད་པར་མི་ལ་དབང་བསྐུར་བ།
ལག་ལེན་ཆོ་ག་ཁྱད་དུ་གསོད་ཅིང༌། རང་མི་སྒོམ་པར་མི་ལ་ཉམས་མྱོང་འཆད་
ཅིང༌། ཐམས་ཅད་སྟོང་པ་ཡིན་ཟེར་ནས་རྒྱུ་འབྲས་ལ་ཕཌ་རྒྱག་པ། དམིགས་
མེད་ཀྱི་སྙིང་རྗེ་ཁ་ལ་འཁྱེར་ནས། སེམས་ཅན་གྱི་སྲོག་ལ་ཅིར་ཡང་མི་སེམས་པ།
གཟུགས་བརྙན་ཆོས་ལྟར་བཅོས་ནས་འཇིག་རྟེན་གྱི་ལས་ལ་འཇུག་པ། དབྱར་
དཀར་སྤུང་དང༌། དགུན་སྐྱུར་སྤྲང་། མ་བཅོས་སོ་མ་ལྷུག་པ་རྣམས་ལ་ཁག་
བཞག རྒྱུད་སྡེའི་དགོངས་པ་ཕྱིན་ཅི་ལོག་ཏུ་བཀྲལ་ནས་སྤྱོད་པ་དུས་ཚོད་བཞི་
དང་མ་འབྲེལ་བའི་བྱ་བ་སྤྱོད་པ་ལ་སོང་ཡོད་པས། ཁྱོད་རྣམས་ཀྱིས་ཞག་བབས་
སར་ཟོན་གྱིས། སྒོ་རྩམ་མཚོན་པ་རེ་ཕྲལ་དུ་བྱིན། ཆུ་རབ་གང་འགྲོར་ཐོངས།
རི་ཁྲོད་དུ་འདུག་པ་སྲིད་ན་བརྙས་མ་བརྐོ། ཁྱོད་སྙིང་རྗེ་ཆེ་བ་རྣམས་ཀྱིས་ལྟོ་
བྱིན། ཕོ་ཚོད་ཡོད་པ་རྣམས་ཀྱིས་བློ་མ་གཏོད། བཙུན་མ་རྣམས་ཀྱིས་བུ་ཆུང་
གསོ་བ་དང་གསོད་པ་གཉིས་ཀ་ལ་སོམས་ལ་ཕྱོགས་སུ་མ་གཏོང༌། གཞན་ཡང་
སུས་སུ་བསླུ་མི་ཤེས་པས་དེ་རྣམས་ལ་འདྲིས་མ་བྱེད་པར་ཁོ་རང་ཚོ་གང་འདོད་ཀྱི་
གནས་ལ་ཐོངས་བྱས་ཡི་གེ་སྦྱིན་པ་ཡིན། དགེ་བས་ཚེ་འདིར་བསླུས་མ་་་་
གཡོགས་མི་ཡོང་ཞིང༌། ཕྱི་མ་བློ་བདེ་བའི་བསྔོ་བ་དང་སྨོན་ལམ་འདིར་ཁོ་བོས་
བུ་རྫི་དང་རྩེད་མོའི་ངང་ནས་བྱེད་པར་ཡོད་པས་གོ་འཚལ། ཡང་དེ་བཞིན་མ་
འགྲུབ་རུང༌། ཆང་སྟེར་བ། ཞག་ས་གཏོང་བ། བརྙས་བརྐོ་བ། ཆོས་



--་
-
“，
སྐད་འདྲི་བ། ཕན་འདོགས་པ་བྱས་པ་བྱུང་ན། ཡི་ཆད་དྲག་པོའི་སྒྲུབ་པ་ལ་
ཞུགས། སྐྱུར་འགོང་རྒྱ་མཚོའི་སེམས་རྒྱུད་བསྐུལ། ཕན་ལན་གནོད་འཇལ་གྱི་
དྲང་སྲོང་ཁྲོས་པའི་ངང་ནས། དེ་ཡོང་བྱས་ཟེར་བའི་བཟོད་པ་བོར་ཏེ། སྟེང་
ཞེ་སྡང་གི་རབས། འོག་འདོད་ཆགས་ཀྱི་རབས། བར་གཏི་མུག་གི་རབས་ཏེ།
དུག་གསུམ་གྱི་རབས་རྩ་བ་དགུ་བརྒྱུད་ནས་གཅོད་པ་ཡོད་པས་གོ་དགོས། ཞེས་
འཇིག་རྟེན་རྐྱང་ པའི་ ཕ་ རོལ། དམ་ ཆོས་ ཚུལ་ བཞིན་ བྱེད་ པའི་ ཚུར་ རོལ།
ཆགས་སྡང་ཆེན་པོའི་འདབས་རོལ། ཆོས་དང་ཆོས་མིན་འཁྲིགས་པའི་ཀློང༌།
ཞེ་སྡང་མེ་ལྟར་འབར་བའི་འགྲམ། གཏི་མུག་མཐིང་ནག་འཐིབས་པའི་དབུས།
འདོད་ཆགས་རྒྱལ་པོའི་ཕོ་བྲང་གི་སྟེང༌། འབྱུང་ལྔ་ལྷུན་གྱི་འགྲུབ་པའི་གནས།
སྔོན་བསགས་བསོད་ནམས་ཀྱི་ཆུ་བོ་འབབ་པའི་ཀླུང་འགྲམ། ཆོས་ཐམས་ཅད་
གདོད་ནས་འགྲོ་འོང་བྲལ་བའི་སྲང་སྒོ། འགྱུར་མེད་རྟག་པར་བཞུགས་པའི་
བསྟི་གནས། ཡེ་ཤེས་ལྔའི་ཕོ་བྲང༌། སངས་རྒྱས་ཐམས་ཅད་སངས་མ་རྒྱས་མི་
ཅུ་རྒྱུ་བར་མི་འགྱུར་བའི་གནས་མཆོག གར་འདུག་ཆོས་ཀྱི་དབྱིངས་ཀྱི་ཕོ་བྲང་
དུ། འགག་མེད་ཀྱི་རྩལ་ལས་ཡི་གེར་བྲིས་པ་དགེ། བྱས་ནས་ལམ་ཡིག་བྱིན་
པས་འགའ་སོང༌།
ཡང་མི་འགའ་རེ་ལུང་པ་ག་ཤེད་ཅིག་ན། བླ་མ་དེ་འདྲ་དབང་མོ་ཆེ་་
གནང་གི་འདུག ཁྱོད་ཀྱང་མི་འགྲོ་འམ་ཟེར་བ་ལ་འདི་སྐད་བྱས། དབང་
ཞུས་ནས་དམ་ཚིག་བསྲུང་མི་དགོས་པར་སངས་རྒྱ་ན་ནི་འགྲོ། དེ་བཞིན་མ་ཡིན་
པའི་དམ་ཚིག་རྒྱུད་སྡེ་ནས་བཤད་པ་ཡིན་དགོས་ན། ང་ནི་ཞེད་ནས་ཞུ་མི་ནུས་
བྱས་པས། ཁོང་རྣམས་ན་རེ། དམ་ཚིག་རྒྱུད་སྡེ་ནས་བཤད་པ་ལ་ཇི་ལྟ་བུ་ལ་
ཐུབ་པའི་ཚད་དང་། ཇི་ལྟ་བུ་ལ་ཉམས་པའི་ཚད་བྱེད་ཟེར། དེ་ལ་མང་པོ་
ཞིག་བཤད་པ་འདུག་ནའང་། དོན་འདིར་འདུས། ལུས་ལྷ་སྐུ་དང་མ་བྲལ་



བར་སྒོམ་ནུས་ན། སྐུའི་དམ་ཚིག་མ་ཉམས། དེ་མ་བྱུང་ན་སྐུའི་དམ་ཚིག་
ཉམས། ངག་བཟློས་པ་གསུམ་གང་རུང་རྒྱུན་མ་ཆད་པར་བཟླས་ན་གསུང་གི་
དམ་ཚིག་མ་ཉམས། དེ་རྒྱུན་ཆད་ན་གསུང་གི་དམ་ཚིག་ཉམས། སེམས་ཆོས་
ཉིད་ཀྱི་དྲན་པ་དང་མ་བྲལ་ན། ཐུགས་ཀྱི་དམ་ཚིག་མ་ཉམས། དེ་ལས་ལོག་ན་
ཐུགས་ཀྱི་དམ་ཚིག་ཉམས། མི་ཚོས་བལྟས་ཙ་ན། བླ་མའི་བཀའ་སྒྲུབ་པ་དང་།
ལོག་ལྟ་མ་སྐྱེས་ན་ཆོག་བསམས་ཏེ། བླ་མ་མཚན་ལྡན་གྱི་བཀའ་བསྒྲུབ་ན་ཆོས་
མིན་པ་བྱས་ཚད་བཀའ་ལས་འགལ་བ་ཡིན་པས་བསྲུང་བ་དཀའ། མཚན་དང་
མི་ལྡན་ན། ཆོས་འཇིག་རྟེན་ག་ས་ནས་ཕྱག་ཕྱི་བྱས་ཆོག་པས་ཅུང་སླ་བར་ཡོང་།
རྡོ་རྗེ་ཐེག་པ་ལ་ཞུགས་མ་ཞུགས་དབང་གི་ཁྱད་བྱས་པ་ཡིན། དབང་གི་དམ་
ཚིག་གསུམ་པོ་དེ་ཐུབ་ན། རྡོ་རྗེ་འཆང་ཟེར་བའི་ཐམས་ཅད་ཀྱི་གྲལ་མགོར་སྔོ་
རེང་ངེ་བསྡད་ཆོག་པ་ཡོང་སྟེ། དམ་ཚིག་གསུམ་པོ་དེ་མ་ཐུབ་ན་རྡོ་རྗེའི་དམྱལ་
བ་ཟེར་བའི་ལྟོགས་འགོང་ཅན་གྱི་གཞུག་གུའི་རྟིང་ལ་སྡོད་དགོས་པ་དེ་ཡོང་བས།
ཐུགས་བསམ་གཏོང་དགོས་པར་འདུག་གོ། །ད་ལྟའི་དབང་བསྐུར་མཁན་ཕལ་ཆེ་
བ་འདི་པས། རྡོ་རྗེ་འཆང་ཡོང་བ་དེ་ཡང་མིན། རྡོ་རྗེ་དམྱལ་ཡོང་བ་དེ་ཡང་
མིན་པ་འདྲ་འདུག་པ་མ་གཏོགས། བླ་མ་མཚན་ལྡན་གཅིག་ལ་ཆོས་དགེ་བ་
གསུམ་དང་ལྡན་པ་ཅིག་ཞུས། ཚུལ་བཞིན་ཡིད་ལ་བྱས་པ་དང་མ་བྱས་པའི་
འཕུང་འཚེངས་འདི་བསམ་གྱིས་ག་ནས་ཁྱབ་བྱས་སོ། །
ཡང་ཡར་འབྲོག་བཙན་ཡུལ་ན་མོ་སྟོན་སྒྲོལ་མ་སྐྱབས་ལ་མོ་ཚུགས་འགའ་རེ་
བཏང་བའི་དོན། སྤྱིར་སངས་རྒྱས་བསྟན་པ་དར་རུང་། ཁྱད་པར་ཆོས་སྐྱོང་
བའི་རྒྱལ་པོ་རྣམས་ཀྱི་བསྟན་པ། སེམས་ཅན་སྤྱིའི་འདུན་མ། ཁྱད་པར་ར་
ལུང་ཕྱོགས་སུ་དབོན་རིན་པོ་ཆེའི་ཆེ་འདོན་ལ་ཤོག་བཀའ་ཕེབས་པ། ངེད་ཚོ་
ཡང་འབྲུག་པའི་ཆར་གཏོགས་པའི་ལུགས་བྱས་འགྲོ་བསམ་པ་ལ། ཁོའི་མོ་ངག་
84



ལ། དགོན་གྲགས་པ་ཅན་གྱི་བླ་མ་དཔོན། །ཕྱག་མཆོད་པ་འབུལ་བའི་ཡུལ་
ཡིན་རུང་། །བྱ་བ་བཏང་བའི་རྣལ་འབྱོར་པ། །ཁྱབ་ཡ་ཆེ་བ་དད་པ་མིན། །ཁྱད་
པར་ད་ལོ་སྦྲུལ་གྱི་ལོ། །ལྔ་སེར་བནྡྷེའི་གཉིས་ནག་ཡིན། །ད་ལན་དེ་ཕྱོགས་འགྲོ་
བ་ལས། ། གསོལ་བ་རྒྱང་ནས་བཏབ་ན་བཟང་། ། རང་ཡུལ་སྤངས་པའི་མི་ལ་
ཁྱོད། ། རྫོང་དྲུག་ཡུལ་ལ་གནས་བཅས་ནས། །བལ་པོའི་ཡུལ་དུ་ཕྱིན་པ་ན། །
རང་སྣང་དགྲ་རུ་མ་ལངས་རུང༌། །ལུས་ལྷ་སྐུ་ཚད་པས་འཛིན་པར་ངེས། ། མི་
རྣལ་འབྱོར་ཅིག་ལ་འཕྲིན་དེ་སྐྱོལ། །ཆུང་མ་ལ་སྐྱེས་ནས་དེང་སང་བར། །ཡུལ་
ཕྱོགས་མེད་འགྲིམས་པས་ཆགས་སྡང་སྟོར། །ད་རྒས་ཁར་ཕ་རྒན་ཡུལ་ཞིང་ལ། །
ཆགས་སྡང་འགྲོ་འདུག་མང་ན་འཕུང་། ། དེ་བས་རྒྱལ་ཁམས་ཕྱོགས་མེད་་་་་་་
འགྲིམས། །རྟོགས་ལྡན་ཅིག་ལ་བྱ་ཅིག་ཐོངས། །རྣམ་རྟོག་སྤངས་པའི་མི་རྟོག་
ཁྱོད། །འཕྲལ་གཏོང་གཏོང་འདྲ་སྟེ་འཛིན་པར་དགའ། །རང་ལ་ཡོད་པའི་ངོས་
ཉིད་ལ། །སྤོང་སྒྲུབ་མ་བྱེད་དེ་ཉིད་བལྟོས། །ལྷ་བླ་མ་ཐམས་ཅད་སེམས་སུ་འདུག།
སེམས་ཀྱི་རང་བཞིན་ཀུན་ལ་ཁྱབ། ། ཕྱོགས་འཛིན་ཅན་ལ་འཕྲིན་དེ་སྐྱོལ། །མི་
གཞན་མའི་དཔོན་དང་གཡོག་གཉིས་ཀ། །སྔར་བྱས་འགྱོད་པའི་ངོ་ཅིག་འདུག།
ད་བྱེད་དོན་མེད་པས་གློད་ལས་ཞོག ། ཐམས་ཅད་རང་གི་སེམས་ཡིན་པས། །
སེམས་ཀྱི་དེ་ཉིད་བལྟས་ན་བཟང༌། །བླ་མ་བྱས་རུང་རང་སེམས་ཡིན། །གསོལ་བ་
རང་ལ་བཏབ་ན་བཟང་། །གཉེན་ལ་རེ་བ་མ་ཆེ་ལོ། །ཀུན་ལེགས་དེ་ལ་བྱ་ཅིག་
ཐོངས། ། རང་དོན་དོར་ནས་གཞན་དོན་མཛད། ། ཀུན་ལ་སྙོམས་པའི་སངས་
རྒྱུས་ལ། ། སུ་ཡང་ཡིད་སྨོན་མི་གཏོང་བར། ། གཞན་ནོར་འཕྲོག་པའི་རྐུན་མ་
ལ། ། གདུལ་བྱར་འཛིན་པའི་འཕྲུལ་འཁོར་ཅན། ། རང་གཞན་གཉིས་ཀ་བསླུ་
བྱེད་པའི། ། ཟོག་པོ་རྣམས་ལ་བྱ་ཅིག་ ཐོངས། །བླ་མ་མཉེས་ན་སངས་རྒྱས་་་
ཟེར། ། མོས་གུས་ཕྱོགས་བྲལ་ཆེན་པོ་ཡིས། ། ཐུགས་ཀྱི་ཆོས་ཉིད་མངོན་སུམ་



ལེན། ། དེ་ལས་ཕྱིར་ཕྱོགས་ཁ་ཅང་མཁན། །བྱིན་རླབས་བླ་མའི་རྫས་ལ་རེ། །
ཞལ་ངོ་དཀར་ན་ཐུགས་རྗེར་བསྒོམ། །ཅི་མཛད་ལེགས་པར་མི་བལྟ་བའི། །ཉེ་
གནས་རྣམས་ལ་བྱ་ཅིག་ཐོངས། །རི་ཁྲོད་བས་མཐར་ལུས་གནད་བཅས། །འགྲོ་
བའི་དོན་དུ་མཉམ་པར་བཞག ། ལང་འདུག་བསྔོ་བ་སྨོན་ལམ་འདེབས། །དེ་
ལས་ལོག་པའི་ལྐོག་ཉལ་བ། །འདུ་ས་གང་ཆེར་སྤྱིལ་ཆུང་བཅོས། །ཆགས་སྡང་
མགོ་བོ་མི་ནོན་པར། །སྤྱོད་པ་བཞི་ལ་སྤྱོད་དོ་ཟེར། །ཆང་མ་འཚོལ་ཞིང་སྐྱུགས་
པས་འགེངས། ། རྟོགས་ལྡན་རྣམས་ལ་བྱ་ཅིག་ཐོངས། །འཆད་རྩོད་རྩོམ་པའི་
འབྲུག་སྒྲ་ཡིས། །ཐུགས་རྗེའི་ཆར་པས་འགྲོ་བརྒྱུད་བརླན། །མདོ་རྒྱུད་རྒྱལ་བའི་
དགོངས་པ་རྣམས། །སྐལ་ལྡན་སྙིང་ལ་བདུད་རྩི་སྟེར། །དེ་ལས་ཕྱིར་ལོག་ང་ཡུས་
པོ། ། ཚིག་ཚོགས་ལུང་དང་མི་མཐུན་པས། །ཀུན་ལ་ཁྱད་གསོད་རིགས་ལམ་་་
ཉམས། །རང་ཉིད་དམ་བཅའ་ངན་པ་འཛིན། ། དགེ་བཤེས་རྣམས་ལ་བྱ་ཅིག་
ཐོངས། ། དད་པའི་རྦ་རླབས་ཆལ་ཆིལ་གྱིས། །ཉོན་མོངས་ཉལ་ཉིལ་མཐའ་ལ་
འབྱེར། ། གསོལ་འདེབས་སྙིང་གི་འོ་དོད་ནི། །རྒྱུ་ནག་རྒྱལ་པོའི་ཅོང་བཞིན་་་་
བརྡུང་། །དེ་ལས་ལོག་པའི་ཟ་དད་ཅན། །མི་རྟག་འཆི་བ་མི་བསམ་པར། །རང་
མཉམ་འདོད་ཆགས་སྤྱོད་པའི་ཕྱིར། ། སྤྱིལ་བུའི་ནང་ནས་མཛུབ་བརྡ་བྱེད། །
སྒོམ་མ་རྣམས་ལ་བྱ་ཅིག་ཐོངས། །བདག་ཉིད་ལྷ་ཡི་ཐུགས་ཀ་ནས། །ཧཱུྃ༔ ལས་
སྤྲོས་པའི་ཡེ་ཤེས་ལྔས། །སྣོད་བཅུད་ལྷ་དང་ལྷ་མོའི་ངང་། ། དེ་ཡང་རང་གི་ས་
སེམས་སུ་ཤེས། །དེ་ལས་ལོག་པའི་སྨྲ་ར་ཁ། །ཞེ་སྡང་དགྲ་བོའི་ཁ་འཛིན་བྱེད། །
འདོད་ཆགས་གཉེན་གྱི་རྒྱབ་སྐྱོར་མཁན། །གཞན་ལ་རྒྱལ་འགོང་ཁྱི་ལྟར་རྦད། །
རང་ཧེ་རུ་ཀར་སྒོམ་པའི་ང་རྒྱལ་ཅན། །སྔགས་པ་རྣམས་ལ་བྱ་ཅིག་ཐོངས། །བཅུ་
གསུམ་འཁོར་རྩིས་གཞུང་དང་བསྟུན། །གཤེན་ལྷ་འོད་དཀར་སྐུ་གཟུགས་ལ། །
མོ་མདུད་དྲུག་ཅུ་ལྷ་ཡི་རྩེ། །མངོན་སུམ་མི་ཡི་བླ་མདུད་ཡོད། །ཕྱི་ནང་ས་ལེར་ལྟ་
86



བ་ཡིན། །དེ་ལས་ལོག་པའི་སྐྱག་རྫུན་མཁན། །ཐེ་བྲང་རྐང་གཅིག་གདུག་འདྲེའི་
ཚོད། །འབྱུང་པོ་ཕྲུ་གུས་ལྟག་ནས་སྡོད། །ཕུགས་འཕྱུགས་རང་དམའ་འབེབས་
པ་ཡི། །མོ་སྟོན་རྣམས་ལ་བྱ་ཅིག་ཐོངས། །ས་སྒོ་གནམ་སྒོ་རལ་བ་བསུབ། །ཕྲུ་
གཡང་ཉམས་པ་ཚུར་ལ་འགུགས། །ལྟས་ངན་བརྒྱད་ཅུ་བོན་གྱིས་བཟློག ། དེ་
ལས་ལོག་པའི་སྐད་སྙན་པོ། །ལན་ཆགས་མདོས་གཏོར་མི་གཏོང་བར། །ཟན་
ཡས་གལ་ཏེར་བཅུག་ནས་ནི། །འདམ་པས་རྒྱ་ལམ་འགེངས་པ་ཡི། །བོན་པོ་
རྣམས་ལ་བྱ་ཅིག་ཐོངས། ། སྡེབ་དང་བརྡ་དག་མཐར་ཕྱིན་པས། ། སངས་རྒྱས་
གསུང་རབ་ཉིན་མོར་བྱེད། །བྲིས་ཀྱི་གཟུགས་ལེགས་སྒྲོས་གཙང་གིས། །མིག་གི་
དགའ་སྟོན་སྙིང་ལ་འབྱིན། །མགྱོགས་ཤིང་བྲིས་བསུབ་མི་དགོས་པའི། །ཡི་གེ་
བསྟན་པའི་རྒྱུན་ལམ་ལས། །ཕྱིར་ཕྱོགས་མགྱོགས་རྩི་ཡོན་ལ་ཧམ། ། བྲིས་དང་
ཤོག་བུའི་རྩི་གད་ཉམས། །ཟིན་དང་བསུབ་པ་དུས་མཉམ་པའི། །ཡིག་མཁན་
རྣམས་ལ་བྱ་ཅིག་ཐོངས། ། སྐྱེ་ས་བུ་ནོར་ཆེ་དང་ལྡན། །དགོས་པའི་གཏམ་ནི་
བརྗིད་ལྕི་ཞིང་། །གཡས་ཆུང་མི་སྨྲ་མ་ཎི་འདྲེན། ། ཨ་མ་མི་འདྲ་མཆོད་གནས་
འདྲ། །དེ་མིན་རྒན་མོ་གཏམ་ལབ་ཅན། །བུ་ལོངས་མནའ་མ་གཡོག་གོ་ཆོད། །
ཟ་ཟིར་མི་དགོས་ཉལ་ཆོག་རུང་། །ཅི་ཞིག་དང་ནི་མ་དག་ཅིག །སྙོག་དོང་ཅིག་
ནི་གྱིས་དང་ཟེར། །ཉན་མཁན་མེད་པས་ཡི་ཆད་ཉོ། །རྒན་མོའི་སེམས་ཀྱིས་མ་
ཡོད་ཀྱང་། །གཞན་གྱིས་རྒན་འཆལ་ལངས་པར་བརྩི། །ཨ་མ་རྣམས་ལ་བྱ་ཅིག་
ཐོངས། ། དཔྱིད་ཀ་ཀུན་གྱི་ཕ་མ་བྱེད། ། སྟོན་ཀ་རང་ནོར་འདྲེ་མེད་ལེན། །
ཆགས་གསལ་མི་དགོས་སྐོམ་སིངས་སྟེར། །དེ་ལས་ཕྱིར་ལོག་སྡུག་སྐད་ཅན། །
གཏོང་དུས་བྲེ་སྨོད་ལེན་དུས་སྒྱུར། །ཆགས་གསལ་བྲེ་ལྔ་ལ་ཡང་ལེན། །སེར་སྣའི་
ཐག་པའི་མཐུར་གྱིས་བཅིངས། ། ཕྱུག་པོ་རྣམས་ལ་བྱ་ཅིག་ཐོངས། །གསོལ་ཇ་ཞུ་
ཞིང་གཏེ་མ་འབུལ། །སྟོན་ཀ་ནས་གཙང་སྔོན་ལ་སྤྲོད། །དེ་མིན་སྐད་སྙན་ལྡན་
s1



ཤིག་སྤྲུག ། ལེན་དུས་ཁ་སད་ཤོར་ཤོར་བྱེད། །འཇལ་དུས་རི་དྭགས་འབྲོས་
འབྲོས་བྱེད། ། དྲགས་ན་ཕྱུག་པོ་བསད་གཏོང་ཟེར། ། ཁྲེལ་མེད་ངོ་ཚ་ཆུ་བོས་
ཁྱེར། ། མི་ལྟོགས་རྣམས་ལ་བྱ་ཅིག་ཐོངས། ། མངའ་འབངས་ཁྲིམས་ཀྱིས་བདེ་
བར་འཚོ། །ཆོས་དང་འཇིག་རྟེན་ཀུན་ལ་མཁས། །བྱས་པ་ཤེས་པས་ངོ་མཚར་
ཅན། །དེ་མིན་རང་གཞུང་རླུང་ལ་བསྐུར། །མི་ཡི་བྱ་སྤྱོད་སྲང་ལ་འཇལ། ། རྟོག་
སྤྱོད་མི་ གཏོང་ ཤེ་མོང་ངོམས། ། རང་ ཉིད་ མི་ བསམ་ ཁྲིམས་ལུགས་འཆོལ། །
དཔོན་པོ་རྣམས་ལ་བྱ་ཅིག་ཐོངས། །གར་བཏང་བློ་ཐུབ་བུ་ལས་ལྷག ། ཉེ་བར་
གནས་ན་བློ་བག་ཕེབས། །དེ་མིན་སྡུག་དང་སྐྱིད་མི་ཐེག ། ས་ཞིང་བྱིན་ན་ཁྲལ་
མི་འཇལ། ། དཀའ་ན་འབྱོལ་ཞིང་ནོར་ལ་ཧམ། །ཅུང་ཟད་མ་ མགུ་ངོ་ལོག་་་་་
བྱེད། །གཡོག་པོ་རྣམས་ལ་བྱ་ཅིག་ཐོངས། །ཕ་རོལ་ཕྱིན་དང་གསང་བ་སྔགས། །
ཐམས་ཅད་རང་གི་སེམས་སུ་རྫོགས། །གདོན་བགེགས་རྣམས་ཀྱི་གཤེད་མ་ཆེ། །
ལྷ་དང་བླ་མ་ཐམས་ཅད་མཉེས། །དེ་མིན་དང་པོའི་བརྒྱུད་པ་ངོམ། །ནང་མཐུ་
བྱས་པས་ཡུལ་བས་བརྙས། ། ཞེ་སྡང་བསགས་པས་འཁོར་བར་འཁྱམས། ། ལྷ་
དང་བླ་ མའི་ ཐུགས་སྒྲུབ་ སྟོར། ། ཆོས་ སྐྱོང་ བསྲུང་ མའི་ གཏོར་ཚོགས་ཡོལ། །
སྔགས་བཙུན་རྣམས་ལ་བྱ་ཅིག་ཐོངས། །ཆོས་ཀྱི་དབྱིངས་ལ་སྐྱེ་འགག་མེད། །
ལོངས་སྤྱོད་རྫོགས་སྐུ་འཇའ་ལྟར་གསལ། ། སྤྲུལ་སྐུས་འགྲོ་དོན་ཕྱོགས་མེད་་་་་
མཛད། །དཀོན་མཆོག་གསུམ་པོ་སྤྱི་བོར་འཁུར། །དེ་ལས་ལོག་པའི་རྫིག་རྫིག་
པོ། །མ་ཧཱ་ཀཱ་ལའི་སྐུ་ཡིན་ཟེར། །མིག་རྩ་འཁྲུག་ཅིང་ཨམ་གཙིགས་བསྡམས། །
གོམ་པ་གར་སྟབས་ལིང་ལིང་བྱེད། །གཡག་གི་མཇུག་སྤུས་དབུ་བརྒྱན་པའི། །
འབག་འཆམས་པ་ལ་བྱ་ཅིག་ཐོངས། ། གསང་བའི་དཀྱིལ་འཁོར་ཞལ་ཕྱེ་ན། །
སྐལ་ལྡན་ཆོས་ཀྱི་རྒྱལ་སྲིད་གཏོད། ། སྐལ་མེད་བརྡ་དང་ཐབས་ཀྱིས་སྐྱོད། །དེ་
མིན་ནོར་ཕྱིར་དབང་བསྐུར་བ། ། སྣོད་མིན་དག་ལ་གསང་རྒྱུ་ལ། ། ཁྲོམ་དུ་བྲོ་
88



བརྡུང་འཛབ་གླུ་འཐེན། །དཀྱིལ་འཁོར་ར་ཁྱིའི་ཚང་དུའང་འབྲི། །འདི་ནི་ཤིན་
ཏུ་གཉན་ནོ་ཟེར། །སྔགས་འཆང་ཆེན་པོར་ཁས་འཆེ་བའི། །སློབ་དཔོན་དེ་ལ་བྱ་
ཅིག་ཐོངས། །ལུས་ངག་ཡིད་ཀྱི་ཚུལ་ཁྲིམས་བསྲུང་། །དཀའ་ཐུབ་སྲོག་དང་་་་
བསྡོས་ནས་ནི། །ཁོང་རའི་ཐར་པ་ཚུལ་བཞིན་སྒྲུབ། །དེ་མིན་དབང་ཕྱུག་མ་ཧེས་
མཆོད། །ཁྲག་དང་ཞག་གི་ཟོ་རིས་ཅན། །དཀའ་ཐུབ་རྩེ་གསུམ་རྩེ་ལ་མཆོང་། །
རང་ཉིད་དམ་ཆོས་ཡིན་བསམ་རུང༌། །སངས་རྒྱས་ལམ་ལས་ཕྱིར་ཕྱོགས་པའི། །
དཀའ་ཐུབ་སྲོག་དང་བསྡོ་བ་ཡི། ། མུ་སྟེགས་རྣམས་ལ་བྱ་ཅིག་ཐོངས། ། སྒྲ་མེད་
ལུས་ཀྱི་རྣམ་འགྱུར་གྱི། །ཆོས་ཀྱིས་འགའ་ཞིག་བདེ་བར་འཁྲིད། །དེ་ལྟས་རྒྱུད་
གླན་རང་དོན་སྒྲུབ། །བྱང་ཆུབ་མཆོག་གི་སེམས་དང་བྲལ། །ཐོག་མེད་དུས་ནས་
ད་ལྟའི་བར། ། རང་བདེ་འདོད་པས་སྡུག་བསྔལ་སྒྲུབ། ། རྫོགས་སངས་རྒྱས་ལ་
གཏན་གྱིས་གེགས། །རང་རྒྱལ་རྣམས་ལ་བྱ་ཅིག་ཐོངས། །བདག་གི་བདེ་བ་་་
བཏང་བྱས་ནས། །གཞན་གྱི་སྡུག་བསྔལ་དང་ལེན་པའི། །བྱང་ཆུབ་སེམས་ལས་
ཕྱིར་ཕྱོགས་ནས། །བདག་བདེ་འདོད་ལ་བྱང་ཆུབ་རིང༌། །གྲོག་མ་བྱེ་རིར་འཛེག་
འདྲ་བའི། །ཉན་ཐོས་རྣམས་ལ་བྱ་ཅིག་ཐོངས། ། སེར་མོའི་ཚུལ་གྱིས་དཀོན་་་་
མཆོག་མཆོད། །བ་ཕྱུགས་ར་ལུག་གཉེན་ལྟར་གསོ། །ཀུན་ལ་དག་སྣང་ཕྱོགས་
མེད་སྦྱོང་། ། དེ་མིན་ངུར་སྨྲིག་རྒྱལ་མཚན་རྩེར། བུ་མེད་ཕྲུ་གུའི་མཆོད་པ་་
བཤམས། ། སངས་རྒྱས་ཐུགས་ཁྲེལ་མི་བསམ་པའི། ། སེར་ཁྱིམ་པ་ལ་བྱ་ཅིག་་་་
ཐོངས། ། ཆོས་རྣམས་རྨི་ལམ་སྒྱུ་མར་ཤར། ། རྡོ་གསེར་བོང་བར་མཉམ་པའི་་
བློས། །འཕྲལ་གང་སྨྱོན་པའི་ཚུལ་ཡང་འཛིན། ། དེ་མིན་ངུར་སྨྲིག་རྒྱལ་མཚན་
སྤངས། ། ཆོས་དང་འཇིག་རྟེན་བྱ་བ་འཛོལ། །ཀུན་ལ་ཐོ་ཅོས་ཅིར་མི་བརྩི། །
ཞིག་པོ་རྣམས་ལ་བྱ་ཅིག་ཐོངས། །ཚེ་སྔོན་ལས་ཀྱི་རྣམ་སྨིན་འདི། །སངས་རྒྱས་མ་
གཏོགས་ཀུན་ལ་ཡོད། །ཅིར་སྣང་ལས་སུ་བསྒོམས་ནས་ནི། །སྡུག་བསྔལ་འབྱུང་



བའི་རྒྱུ་འགེགས་པ། །དེ་ལས་ལོག་པའི་རྩེ་རེག་ཅན། ། ན་ཚ་སྔོན་གྱི་ལས་ངན་
འདི། །རང་གིས་བྲེ་གསོག་ཕུལ་གསོག་བྱས། །ད་ལྟ་ཅུང་ཟད་ན་ནའང༌། །མི་ལ་
མ་བྱུང་ངར་བྱུང་ཟེར། །ནད་པ་རྣམས་ལ་བྱ་ཅིག་ཐོངས། །སྐྱིད་དུས་བླ་མ་སློབ་
དཔོན་འདེགས། །དེ་ཡང་དཀར་གསུམ་མངར་གསུམ་ལ། ། སྡིག་མེད་དངོས་པོ་
རྣམ་དག་བརྒྱན། །ཚོགས་གཉིས་རྫོགས་ཕྱིར་ཕུལ་ནས་ནི། །དགེ་བ་བྱང་ཆུབ་
ཆེན་པོར་བསྔོ། །དེ་མིན་ང་རང་མ་ཤི་བར། །གསོན་པོའི་དགེ་བ་གཏོང་ངོ་་་
ཞེས། །སེམས་ཅན་ཁོག་པར་གྲི་རྒན་འཛུགས། །དགེ་བ་ལས་ནི་སྡིག་པ་ཆེ། །དེ་
ལ་བླ་མས་ལེགས་ཞེས་གསུངས། ། ཡོན་བདག་གྲལ་དབུ་གཉིས་ཀ་ལ། ། དྲན་་་་
འཛིན་འདུག་ན་བྱ་ཅིག་ཐོངས། ། རྒྱུ་བཟང་གཟུགས་ལེགས་སྲ་ཞིང་བདེ། །བློ་
ཚན་རིན་རྣམས་གང་སྤྲད་ལེན། །སྤྲོད་ཁ་བདེ་ཞིང་ངང་རྒྱུད་རིང་། །དེ་ལས་ཕྱིར་
ཕྱོགས་སྐྱག་རྫུན་མཁན། ། གཟུགས་བརྙན་ཟོམ་པ་འདྲ་བ་ལ། །ཀོ་བ་སྐྱི་དཀར་
འབའ་ཞིག་ཡིན། ། རྒྱུས་སྐུད་ཞག་གསུམ་གོན་ན་འདྲལ། ། རིན་ལ་སྨར་རྐྱང་་་་
དགོས་ཟེར་བའི། ། ལྷམ་མཁན་རྣམས་ལ་བྱ་ཅིག་ཐོངས། །སེམས་ཅན་ཀུན་ལ་
ཐུགས་རྗེས་གཟིགས། །སྐལ་བ་ཅན་ལ་དངོས་གྲུབ་སྟེར། ། རང་ཉིད་རྒྱུན་དུ་
མཉམ་པར་འཇོག ། དེ་མིན་ནོར་ལ་མཆོག་ཏུ་ཞེན། །འབུལ་བ་བྱུང་ན་དབུ་
ཐུག་མཛད། །དད་པ་ཅན་ལ་ཕྱི་ལག་རྒྱུག ། མཁས་ཁྱད་སྐུད་པའི་ཕྱིར་ཡང་
བྱེད། །ཆོས་ཀྱིས་ནོར་རྫས་འཚོལ་བ་ཡི། །བླ་མ་རྣམས་ལ་བྱ་ཅིག་ཐོངས། །ཡོད་
ན་མི་སློང་མེད་ན་འཚོལ། །བསོད་སྙོམས་ཐུབ་པའི་གཞུང་བཞིན་བྱེད། །དེ་མིན་
ལྟོགས་ཆེན་བརྐུ་སེམས་པ། །རང་ཡུལ་ནོར་གྱིས་ཁེངས་རུང་སྦེད། །མི་ཡུལ་མི་
ལྟོགས་ཡིན་རུང་སློང་། །རྫུན་དང་གཡོ་ཡིས་ནོམ་པ་འགུགས། །ཆོས་ཀྱང་རྫས་ཀྱི་
ཕྱིར་དུ་འཚོང་། །གདུལ་བྱ་རྣམས་ལ་བྱ་ཅིག་ཐོངས། །མིག་རྩ་མཐོང་བས་ནད་
ངོས་ཟིན། །བཟང་དྲུག་རོ་ནུས་སྦྱོར་ལ་མཁས། ། རྒྱུངས་དང་ཁེངས་པ་མི་བྱེད་
90.



ཅིང་། །དམན་པ་དག་ལ་ལྷག་པར་བརྩེ། །དེ་ལས་ལོག་པའི་ཁྱབ་ཡ་མཁན། །
བཟང་དྲུག་མི་ཉོ་སྔོ་སྨན་འཐག ། ཕྱི་མ་རྒྱུད་ལས་ཕྱིར་ཕྱོགས་ནས། །མན་ངག་
བཅོས་ལ་མཁས་ཟེར་བའི། །ནད་པ་མི་གསོ་སྨན་རིན་བསམ། །འཚོ་བྱེད་རྣམས་
ལ་བྱ་ཅིག་ཐོངས། ། ས་ལ་བྲིས་པའི་རྒྱུ་སྐར་ཤེས། །ནམ་ཟླ་ལོ་དང་མི་དཔྱད་་
མཁས། །གསོན་གཤིན་རྟེན་འབྲེལ་བརྩི་ལུགས་ཟབ། །ཀུན་གྱི་གཟའ་སྐར་ངན་
པ་བཟློག །དེ་ལས་ཕྱིར་ཕྱོགས་རྩིས་གཞུང་ལོག །ལག་ལེན་མེད་པའི་ཕོ་ཚོད་
པོ། །འབལ་མོའི་ཁ་བཞིན་བྱུང་རྒྱལ་ལབ། ། སྔོ་ལོ་གཟའ་འཛིན་སོགས་ཀྱིས་་་་
འཕྱུར། ། དུས་ཚེས་བཟང་ངན་གོ་ལོག་པས། ། ཡོན་བདག་གོད་ཁ་རྒྱུན་མི་་་་་
འཆད། ། རྩིས་མཁན་རྣམས་ལ་བྱ་ཅིག་ཐོངས། །དཔོན་ལ་མི་གཟན་མགྲོན་ཀུན་
མགུ། །རང་ཉིད་དལ་ལ་ལས་རྣམས་འགྲུབ། ། ཐམས་ཅད་དགྱེས་པའི་འཛུམ་
དཀར་ཅན། །དེ་ལས་ལོག་པའི་ངོ་ཚུལ་གནག །མཛོད་ལ་གཟན་ཞིང་ཀུན་དང་
འཁོན། ། རང་ཉིད་མི་དལ་གཞན་ཡང་བྲེལ། ། གཤིན་ཉེས་རྒྱ་མཚོའི་ཕ་མཐར་
སོན། །གཉེར་ཆེན་རྣམས་ལ་བྱ་ཅིག་ཐོངས། ། ཡར་ལ་དཔོན་པོ་འབའ་ཞིག་་་་
བསམ། །མར་ལ་མངའ་ཞབས་མགོ་བོ་སྙོམས། །བར་དུ་རང་ཉིད་བྱ་བ་འགྲུབ། །
དེ་ལས་ལོག་པའི་ང་རྒྱལ་བ། །བཀའ་གྲོས་བྱེད་ན་རང་དབང་ཅན། །ཁེ་གྱོང་མི་
གཞིགས་ཨུ་ཚུགས་པ། །རང་ལ་དགོས་པའི་ནོར་བྱུང་ན། །སྡེ་སྲིད་ཐལ་བར་སོང་
ནུང་སླ། ། བློན་ཆེན་རྣམས་ལ་བྱ་ཅིག་ཐོངས། །དང་པོའི་དཔེ་སྲོལ་སོར་བཞག་
ནས། །གཞུང་ཁུངས་བོགས་ཁྲལ་ཚུལ་བཞིན་སྒྲུབ། །དགོས་དུས་དང་ནས་བསར་
པ་འདྲ། །དཔོན་པོ་བླ་མ་བཞིན་དུ་འཁུར། ། དགྲ་བོ་མིག་གི་རྡུལ་བཞིན་་་་་་་
སྤོངས། །དེ་ལས་ཕྱིར་ལོག་ངན་ཀྲེབ་པ། །ཁྲལ་དམག་ཀུན་ལ་འབྱོལ་ཀྲེབ་བྱེད། །
གྲོང་པ་ཀུན་ལ་མཐོ་དགོས་མཁན། །བུ་མད་སླ་ངའི་ཡོས་བཞིན་བརྗོད། །ཁྲལ་མི་
རྣམས་ལ་བྱ་ཅིག་ཐོངས། །ཀོ་གྲུ་རང་གི་སྡོད་ཁང་བཞིན། །གཏོང་དུས་མཁའ་ལ་



བྱ་འཕུར་འདྲ། །དལ་བྲེལ་མགྲོན་པོའི་བློ་དང་བསྟུན། །ལག་སག་མི་བྱེད་ཁྲིམས་
ལ་མཁས། །དེ་ལས་ཕྱིར་ཕྱོགས་ཁ་ཚག་བོ། །གྲུ་གླ་མི་འདུས་མི་ཁ་ལོན། །ཀོ་གྲུའི་
ཕྱེད་ལ་ཆུ་མཛོད་བྱེད། ། རང་གཞན་གཉིས་ཀའི་སྲོག་ལ་གཟན། ། མགྲོན་པོའི་
དལ་བྲེལ་མི་ལྟ་བར། །རང་གི་གྲུ་གླ་ཁོ་ན་བསམ། །མཉན་པ་རྣམས་ལ་བྱ་ཅིག་
ཐོངས། །ལྟག་རྡོ་སྤྲད་ནས་བཟི་རུ་འཇུག ། དྲན་པ་སྟོར་རིང་སྲོག་རྩ་གཅོད། །
སེམས་ ཅན་མནར་གསོད་མི་དགོས་པར། ། མིག་འཕྲུལ་ལྟ་བུའི་གསོད་ལུགས་་་་
ཤེས། ། དེ་ལས་ལོག་པའི་སྡུག་གསོད་མཁན། །འཕྲལ་ནི་མི་ཡི་ཁྱུ་ནས་བུད། །
ཕུགས་ནི་དམྱལ་བར་གཏིང་རྡོ་བྱེད། ། སེམས་ ཅན་མཐོང་ཚད་དགྲ་བཞིན་་་་་
འདེད། ། ཟིན་ན་དྲིན་ཆེན་ཡིན་རུང་གསོད། ། རང་གིས་རང་ལ་སྡུག་གཏོང་་་་
བའི། །བཤན་པ་རྣམས་ལ་བྱ་ཅིག་ཐོངས། ། དཔོན་པོའི་ཡོང་སྒོ་མ་ཁུམས་་་་་་
ཤིང་། །རང་གི་རྐང་གླ་ཚད་མར་ལེན། །མི་སྡེ་ཡུལ་འདོན་མི་དགོས་པར། །བྱ་ནི་
མ་འདྲོགས་སྒོ་ང་ལོན། །དེ་ལས་ཕྱིར་ལོག་སླེབ་མ་ཁད། །ཡོང་སྒོ་མི་འདེད་ཟ་
རྐང་རྩོད། །ཅུང་ཟད་རེ་ལ་གཏེ་འདོན་བྱེད། །དཔོན་གཡོག་བར་གྱི་དཀྲུག་ཤིང་
མཁན། །ཐེ་རེ་སྤུ་བྱིས་ཐམས་ཅད་ཕམ། །ཧོར་འདྲ་ཚོ་ལ་བྱ་ཅིག་ཐོངས། །ཕ་མ་
ལྷ་བཞིན་སྙིང་ལ་བསམ། །བ་ཕྱུགས་ར་ལུག་མིག་ལ་འཚོ། ། རྩེའུ་རིང་མི་བྱེད་
བསླབས་པ་ཉན། །དེ་ལས་ཕྱིར་ལོག་སྐྱག་ལང་ཅན། །ལས་ཀ་མི་བྱེད་ཐལ་རྩེད་
བྱེད། །ཁབ་རྐུད་ཉོ་ཕྱིར་ནང་རྐུན་རྒྱུག ། གང་དུ་ཚོགས་རུང་ངུ་ཤགས་བྱེད། །
རང་ནོར་མི་ལྟ་གཞན་ནོར་བརྐུ། ། ཕྲུ་གུ་རྣམས་ལ་བྱ་ཅིག་ཐོངས། ། ཁྱོ་བོ་ལྷ་་
བཞིན་སྤྱི་བོར་འཁུར། །གྱོས་རྒན་སྙིང་འཇོག་མིག་མི་ལྟ། ། སྒྱུག་མོའི་ཚིག་སྙན་
རང་ཚོད་འཛིན། །བུ་ཆུང་སྙིང་གི་དཀྱིལ་དུ་འཇོག ། དེ་མིན་ཕྱུག་འདོད་སོ་
ནམ་དོར། །ཁ་མང་གྲོང་པའི་དཀྲུག་ཤིང་ཅན། །མིག་སེར་གཡོས་པས་གྱོས་སྒྱུག་
དཀྱུག ། ཁྱོ་དང་ཕྲུ་གུའི་ཡི་ཐག་གཅོད། ། མནའ་མ་རྣམས་ལ་བྱ་ཅིག་་་་
92



ཐོངས། །ཚིགས་སུ་བཅད་པས་དཀོན་མཆོག་མཆོད། ། རང་ཉམས་དགའ་ལ་་་
བཞད་གད་སློང་། ། སྨྲ་བ་གང་ཡིན་ཤིས་པར་བརྗོད། ། དེ་ལས་ལོག་པའི་ལོག་
ཤགས་མཁན། །བཟང་པོ་ཐམས་ཅད་མར་ལ་སྨོད། །བསོད་ནམས་ཅན་ལ་ཅིར་
མི་བརྩི། ། སྐྱོན་གྱི་མཚང་ནས་སྐྱེངས་རུང་འདུ། ། གད་མོ་མི་འཆོར་ཞེ་སྡང་་་་
སློང་། །ཁ་ནས་སྦྲ་དག་སྦྲི་དག་ཟེར། །གཟུགས་ངན་ལེན་པའི་རྒྱུ་གསོག་པའི། །
ཤགས་མཁན་རྣམས་ལ་བྱ་ཅིག་ཐོངས། །བྱུས་ཀྱི་འཁོར་འཁྱིལ་མཐའ་ཡས་་་་་
པས། །དཔའ་དང་འཇམ་དང་སྣ་ཚོགས་ཀྱིས། །རང་གཞན་གཉིས་ཀ་མི་གྲོན་
ཆུང་། ། རྫོང་གཞིས་ཁམ་བུ་སྨིན་བཞིན་འབེབས། །དེ་ལས་ལོག་པའི་ཞེ་སྡང་
ཅན། །ཐུག་ན་འབྲོས་ཤིང་བཏུད་ན་གྱོང་། །གང་ལའང་མཚམས་ཚིགས་མི་ཤེས་
པར། ། རང་ཉིད་རྒྱལ་ཚོད་མི་ཟིན་པའི། ། དམག་དཔོན་རྣམས་ལ་བྱ་ཅིག་་་་་་
ཐོངས། །བཏང་དུས་སེང་གེ་མཆོངས་མཆོངས་བྱེད། །བསྒོར་དུས་གཡང་དཀར་
བཞིན་དུ་འཁྱིལ། ། བཏང་འགྲོ་བཞག་སྡོད་ཁྲིམས་ལ་ཉན། །གོ་མཚོན་ལྷ་མིན་
གཡུལ་ཞུགས་འདྲ། །དེ་ལས་ལོག་པའི་ཁ་རྒོད་པོ། །གོ་ཆ་དུག་ཧྲུལ་ལས་ཀྱང་
ལོད། །ཁ་པོ་ནམ་མཁའི་འབྲུག་ལས་ཆེ། །མཆོངས་ཤིག་བྱས་ན་འཐེན་པ་འདྲ། །
མ་བྱེད་བྱས་ན་བཟུང་མི་ཐུབ། །ནང་དུ་ཁ་ཚག་ཀུན་ལ་བྱེད། །ཟ་རྒྱུ་བྱུང་ན་སྡུག་
འཐབ་རྒྱག ། དམག་མི་རྣམས་ལ་བྱ་ཅིག་ཐོངས། །ཡོན་བདག་གང་བྱིན་འབྲུ་
གཏོར་ལ། །རྣམ་གསུམ་དག་པའི་བསྔོ་བས་བཏབ། །བསྐྱར་ནས་མི་སློང་ཡི་རང་
སྒོམ། །དེ་ལས་ལོག་པའི་ཧམ་པ་ཅན། །བྱིན་པས་མི་ཆོག་ནན་གྱིས་སློང་། །རྟེན་
གསུམ་བཞེངས་དང་སྒྲུབ་པ་ལ། །ཁག་འཇོག་ལོག་པའི་འཚོ་བ་སྒྲུབ། །རྫུན་རྒྱབ་
རྫུན་གྱི་དམག་དཔུང་གསོག །གསོད་སྙོམས་པ་ལ་བྱ་ཅིག་ཐོངས། །སྙིང་རྗེས་ལྷ་
སྲིན་འཁོར་བ་ནས། །འདྲེན་ཕྱིར་གདུག་རྩུབ་ཅིར་ཡང་སྟོན། །བྱང་ཆུབ་སེམས་
ཀྱིས་ཐར་པར་འདྲེན། །དེ་ལས་ལོག་པའི་ང་ཡིན་པོ། །སེམས་ཅན་ཐམས་ཅད་ཕ་



མ་ལ། །རི་བསྙིལ་མཚོ་དཀྲུག་ཤིང་གཉན་གཅོད། ། ལྷ་འདྲེ་དག་དང་དགྲ་བཞིན་
འགྲས། །རང་དང་ཡུལ་དེའི་ཡོན་བདག་གཉིས། །ནམ་ཕུགས་གྱང་རོའི་མཆོད་
རྟེན་བཞེངས། །སྤྱོད་ཡུལ་བ་ལ་བྱ་ཅིག་ཐོངས། །དང་པོར་ཐོས་དང་བསམ་ལྡན་
པས། །བར་དུ་སྒྲུབ་ལ་ནན་ཏན་བྱས། །རིགས་རུས་ཆོ་འབྲང་ཕུན་སུམ་ཚོགས། །
ཆོག་ཤེས་ནོར་གྱིས་བང་མཛོད་གང་། །དེ་མིན་འདུལ་བ་མདོ་སྡེ་དང༌། །མངོན་
པ་གསང་སྔགས་རྒྱུད་སྡེའི་ཚོགས། །བློ་ལ་བཟུང་ནས་ཆོས་བཤད་རུང་། །རང་རེ་
རྒྱལ་བའི་བློ་ཅན་དེས། ། སེམས་ཀྱི་དེ་ཉིད་ག་ལ་རྟོགས། ། རྒན་དུས་ སོང་གིན་
གསོག་འཇོག་རེམ། ། བཟོད་པ་མི་སྒོམ་སྙད་འདོགས་བསྒོམ། ། མཉམ་པར་མི་
འཇོག་འོག་འགྱུ་གཏོང་། །བགྲེས་པོ་ཚོ་ལ་བྱ་ཅིག་ཐོངས། །རྟ་དང་ཕོར་ལྟང་ཟོང་
རྣམས་བཟང་། ། མདའ་དང་འཛིང་ཁ་རྩལ་རྣམས་འཛོམ། ། དབྱངས་རྟའི་རྟ་་
ཕོས་རྣ་བ་ཚིམ། །དེ་མིན་གོས་ཆས་དུག་པོ་རྡུལ། །དབྱངས་རྟ་མི་སྙན་ལྟོགས་ལྷ་
ཆེ། །སྡེ་སྲིད་འཁྲུག་པའི་ཆགས་སྒོ་ལེན། །ལས་ངན་འཁྲུག་པའི་དང་ལེན་བྱེད། །
ཀོང་པོ་རྣམས་ལ་བྱ་ཅིག་ཐོངས། །བདག་གཞན་བརྗེ་བའི་བློ་ཆེན་གྱིས། །གཞན་
གྱི་སྡུག་བསྔལ་དང་དུ་ལེན། །རང་གི་དགེ་བ་ཚོགས་སུ་བསྔོ། །དེ་ལས་ལོག་པའི་
ཁ་མཁས་པོ། །འགྲོ་ཀུན་སྒྲོལ་བར་ཁས་ལེན་ཞིང་། ། རང་ཉིད་རྒྱལ་བ་ཁོ་ན་་་་
སྒྲུབ། ། གང་ནས་བལྟས་ཀྱང་ཚིག་དོན་འཛོལ། ། ཐ་མར་རང་གཞན་གཉིས་ཀ་
འཕུང་། །བྱང་སེམས་སྒོམ་པར་ཁས་འཆེ་བའི། །བློ་སྦྱོང་པ་ལ་བྱ་ཅིག་ཐོངས། །
ལུས་གནས་རྩ་ཡི་གནད་ལ་མཁས། །བྱང་ཆུབ་སེམས་ཀྱི་འཕྲུལ་འཁོར་མཁས། །
རང་སེམས་ཆགས་པའི་དྲི་མ་དག ། བདེ་སྟོང་ཡེ་ཤེས་རང་ལ་རྙེད། །དེ་ལས་
ཕྱིན་ཕྱོགས་སྲིད་པ་ཅན། ། མཚན་ལྡན་རྩ་བའི་བརྟག་བཙལ་དོར། །རང་སྣང་
འདོད་པའི་ཚད་རོ་ལངས། །བུད་མེད་སྒྱུ་མས་བློ་བྲིད་པའི། །ཆགས་ལམ་པ་ལ་བྱ་
ཅིག་ཐོངས། །སྟོང་ཉིད་རྒྱུ་འབྲས་ཕུན་ཚོགས་ལ། །ཚོགས་གཉིས་ཉི་ཟླའི་འོད་



ཕུང་འཁྲིགས། །ཐམས་ཅད་ཁྱབ་གདལ་ལྷུན་གྲུབ་ལ། །བྱ་བྱེད་བྲལ་བའི་མཉམ་
གཞག་ཅན། །དེ་ལས་ལོག་པའི་སྟོང་ལྟ་མཁན། །རྒྱུ་འབྲས་ཁྱད་གསོད་ཆོས་སྤྱོད་
སྤོང་། ། དགེ་སྡིག་གང་ཡང་མི་འདུག་ལོ། ། འདུལ་བ་ཁྱད་གསོད་རྒྱུ་འབྲས་་་་་
འདོར། ། མུ་སྟེགས་ཟེར་རུང་དེ་ལས་དྲག ། ཕྱག་ཆེན་སྒོམ་པར་ཁས་འཆེ་་
བའི། །ཁྲིད་པ་རྣམས་ལ་བྱ་ཅིག་ཐོངས། ། སྐུ་གསུམ་ངོ་བོ་བླ་མ་ལ། །ཉམས་ལེན་
སྒྲུབ་པའི་མཆོད་པ་འབུལ། །དེ་ཡང་འགྲོ་བའི་དོན་དུ་བསྔོ། །བླ་མའི་ཐུགས་དང་
ནང་གི་སེམས། ། གཅིག་ཏུ་ཤེས་པའི་བསོད་ནམས་ཅན། །དེ་ལས་ལོག་པའི་ཟ་
དད་ཅན། །བླ་མའི་དུས་མཆོད་བྱེད་ཟེར་ནས། །སྲོག་ཆགས་འདུག་ཚད་གྲི་རུ་
བཀུམ། །ནས་ནག་འདུག་ཚད་ཆང་དུ་བཙོས། ། སྙིང་རྗེ་ཆུང་ཚད་གཅིག་ ཏུ་་་
ཚོགས། །ངན་སོང་འཁོར་བའི་རྒྱུ་བསགས་ནས། །སངས་རྒྱས་ཐོབ་པའི་བསྔོ་བ་
ཞུ། །དུས་མཆོད་པ་ལ་བྱ་ཅིག་ཐོངས། །གཞན་ཡང་བསྟན་པའི་དོན་བསམས་
ནས། ། སྟོང་ཉིད་སྙིང་རྗེས་འགྲོ་བ་འདུལ། ། ཕ་རོལ་ཕྱིན་དྲུག་སྤྱད་པ་སྤྱོད། །
འཕགས་ལམ་ཡན་ལག་བརྒྱད་མི་འདོར། །དེ་ལས་ལོག་པའི་ཟབ་ཁྱད་མཁན། །
སྔགས་འདུལ་གཉིས་ཀ་ཁྱད་བསད་ནས། །འཇིག་རྟེན་ལྟོ་གོས་སྒྲུབ་པ་ལ། །དམ་
ཆོས་འཆད་དང་རྔ་གོག་བརྡུང་། །དྲིལ་བུ་བསིལ་དང་རྡོ་རྗེ་གསོར། །ཌ་རུ་འཁྲོལ་
དང་མི་རྐང་འབུད། །མཆོད་པ་བྱེད་དང་གཏོར་མ་གཏོང༌། །གསོལ་བ་འདེབས་
དང་བསྙེན་པ་སྐྱེལ། །ལྟ་ སྟངས་བྱེད་དང་དབང་བསྐུར་སོགས། །ནང་ནས་་་་་
བསམ་པས་མ་ཟིན་ཅིང༌། །མདོ་རྒྱུད་དོན་དང་མི་མཐུན་པའི། །མང་པོ་ཅིག་ལ་
བྱ་ཅིག་ཐོངས། །ཟེར་བའི་མོ་ངག་འདི་དོན་བཟང་པོ་འདུག་པས་ངས་དཔེ་ཆ་ལ་
བྲིས་པ་ཡིན། ཡང་འགའ་ཞིག་ན་རེ། དཔལ་ནཱ་རོ་པ་དེས་བླ་མའི་བཀའ་སྒྲུབ་
པ་ལ་གཡང་དང་ཆུ་དང་མེ་ལ་སོགས་གང་ལ་འང་མ་རྩིས་པར་མཆོངས་པ་དེ་ཡ་
མཚན། ད་ལྟ་བླ་མས་མཆོངས་བྱས་ན་ནི། ཐོག་སོ་གཅིག་ལའང་མཆོང་མི་
95



ནུས་ཟེར། ངས་འདི་སྐད་བྱས། དེ་དུས་ཀྱི་བླ་མ་ཏེ་ལོ་པ་དེས། མཁར་མེད་
པ་ལ་རྫུ་འཕྲུལ་གྱིས་མཁར་ཅིག་སྤྲུལ་ནས། ནཱ་རོ་པའི་སེམས་ཀྱི་སྙེམས་ཐག་
བཅད་པ་ཡིན་མོད། གཞན་ཐང་བདེ་མོ་ནས་སོར་བཞི་ཡང་མར་ལ་བོག་ས་མེད་
བྱས་པས། འོ་ན་རྐང་ལག་ཆག་པའི་སྡུག་བསྔལ་མི་ཡོང་ངམ་ཟེར། རྨི་ལམ་ན་
གཡང་ལ་མཆོངས་པས་རྐང་ལག་ཆག་ནས་སྡུག་བསྔལ་བྱུང་བའི་ཉམས་ཡང་ཡོད།
མལ་ནས་བླ་ལོག་ཡང་འདྲེས་པ་མེད། དེ་བཞིན་ཡོང་བསམ་པ་མཛད་ནས།།
ད་ལྟའི་བླ་མ་རྣམ་པས། ཤེས་རབ་ཆུང་ཆུང་ལ་དད་པ་དགའ་མོ་ཡོད་པའི་མི་
ལྐུགས་པ་འདྲ་གཡང་ལ་མཆོང་དུ་བཅུག་ན། ཕྱག་གིས་བྱིལ་བྱིལ་མཛད་པས་ཨེ་
གསོས་མི་ཤེས་པས། ལྷ་རྗེ་འབོད་རྐང་ལག་ལ་ཆག་ཆིངས་མཛད་དགོས་བྱུང་ཙ་
ན། དཔོན་སློབ་གཉིས་ཀ་འགྱོད་ལ་ངོ་ཚ་བ་གཏམ་གྱི་དཔེ་ལ་ཁྱེར་བ། ཕུག་པ་
བསོད་རྒྱལ་བས་རྒོད་ཀྱི་རྐང་མར་ཞབས་ལ་བྱུགས་ནས་འཕུར་བས། སོག་་་
རགས་སུ་སྐེ་རྫོང་དེ་བས་བརྒྱབ་ནས་བགད་ཆ་མང་པོ་ཤོར་བ་དེ་འདྲས་ཡོང་བྱས་
ཡང་ཤེལ་གྲོང་དུ་ལམ་ཞོར་ཅིག་ལ་མི་དམངས་རྣམས་ཆོས་འབྲེལ་ཅིག་ཞུ་
ཟེར་བ་ལ། འདི་སྐད་བྱས། ཆོས་འབྲེལ་བྱེད་པ་ལ་དཀའ་གནད་ཆེ། རང་
ལ་སྐྱོན་མེད་པ་བྱས་ནས་མི་ལ་ཤོད་དགོས། ང་ལ་བུ་མད་དང་བཅས་ནས་ཆོས་
བཤད་ན་སངས་རྒྱས་ཞེ་ཁྲེལ་འགྲོ། མར་པ་ལོ་ཙཱ་བ་དང་ཚོ་དགྱེས་པ་རྡོ་རྗེ་
དངོས་ཡིན་པས། ཁོང་གི་བུ་ཚ་སྤྲུལ་པ་ཡིན་མོད། ཀུནྡ་ཤོར་བའི་ཕྲུ་གུ་ག་ན་
ཡིན། ད་ལྟ་མར་པའི་བུ་ཚ་བརྒྱུད་ཡིན་ཟེར་ནས་སྔོ་ལོའི་བགྲེངས་བྱས་ནང་
འཐབ་བྱེད་ཀྱི་ཨེ་འདུག ཆོས་འཆད་པ་ལ། ཡང་ན་རང་སྐྱོན་རྩ་བ་ནས་མེད་
པ་ཅིག་དགོས། ཡང་ན་ངོ་ཚ་མེད་པ་རང་སྐྱོན་ཐལ་མོས་བཀབ་ནས། གཞན་
སྐྱོན་མཛུབ་མོས་འདྲ་བ་ཅིག་དགོས། ངེད་ལ་དེ་གཉིས་ཀ་མེད་པས་ཆོས་མི་ཤོད།
96



དེ་བས་ངས་སྐད་ཆ་ཅིག་བཤད་ཀྱིས་གསོན་ཅིག་བྱས་པས། ཁོང་དགེ་བཤེས་
འགའ་རེ་འང་ཕེབས་བྱུང་། ངེད་ཀྱི་སྲིན་པོ་རིར་ཕྱིན་པས། བདེ་མཆོག་གི་སྐུ་
མདུན་ན་ཡང་དག་པའི་ཆོས་གསུམ་བཞུགས་འདུག ཁྱེད་རྣམས་འདིར་ཅི་ལ་
བཞུགས་ཞུས་ པས། ངེད་ སྤུན་ གསུམ་ པོ་ འདི་ ལ་ གནས་ ཚང་ མ་བྱུང་ བར།
འཁོར་ལོ་བདེ་མཆོག་ལ་འཁྲིས་ནས་བསྡད་ཡོད་པ་ཡིན་གསུངས། སྐུ་མཆེད་
གསུམ་པོའི་མཚན་ལ་ཅི་ཞུ་བྱས་པས། ཕུ་བོ་ལ་བྱང་ཆུབ་ཀྱི་ཕྱོགས་ཀྱི་ཆོས་་
རྣམས་ཀྱི་ནང་ནས་མཉམ་པ་ཉིད་གཉིས་མེད་ཀྱི་ཡེ་ཤེས་ཀུན་ཁྱབ་འདུས་མ་བྱས་
པ་ཟེར། བར་པ་ལ་བྱང་ཆུབ་ཀྱི་སྤྱོད་པ་སློབ་པའི་གླེགས་བམ་ཟེར། ཆུང་བ་ལ་
ཆོས་སྤྱོད་བཅུ་ཟེར་གསུངས། འོ་ན་ཁྱེད་རྣམས་ཡུལ་གཉན་པོ་ལ་གནས་ཚང་མི་
འོང་བ་ཇི་ལྟར་ཡིན་བྱས་པས། ཆུང་བའི་ཞལ་ནས། ཇོ་ཇོ་ལགས་ནི་རྒྱ་ཆེ་ལ་
ཟབ་པས། ད་ལྟའི་ཆོས་པའི་བློར་མ་ཤོང༌། བར་པ་ནི་ཞེ་སྡང་དང་བྱང་ཆུབ་
ཀྱི་སེམས་ལྷན་ཅིག་སྡོད་ས་མ་རྙེད། ང་ནི་ད་ལྟའི་ངག་འཁྱལ་སྨྲ་མཁན་དང་བློ་
མོ་གཅིག་པས་སྡོད་གནས་མ་བྱུང་བ་ཡིན་གསུངས། འོ་ན་ངས་གནས་ཕུལ་ལམ་
ཞུས་པས། ཆོས་རྗེ་ཡང་སྤྲུག་སྤྲུག་མངས་ནས་སོ་མི་སོད་ཅིང་ག་དགུ་ལ་འབྱོན་
པ་འདིས་ཐང་ཆད་པ་འདྲ་གསུངས། འོ་ན་བཀའ་བརྒྱུད་པ་འདི་ཚོས་གནས་མི་
འབུལ་ལམ་ཞུས། བཀའ་བརྒྱུད་པ་འདི་ཀུན་ལྟ་སྒོམ་གྱི་ཆགས་ལུགས་དགའ་མོ་
འདུག་སྟེ། སྤྱོད་པ་འདི་ཀུན་སྡུག་དྲགས་གནས་མི་བྱེད་གསུངས། ས་སྐྱ་པ་
འདི་ཀུན་གྱི་ནང་དུ་བཞུགས་ན་ཞུས་པས། ས་སྐྱ་པ་འདི་ཀུན་མཁས་པ་དང་།
བརྗོད་པ་གཙང་བ། དོན་ཕིགས་པ། ཟུར་རྣོ་བ་འདུག་སྟེ། བདག་བཟང་
པོ་འདིའི་མགོ་མི་སྨོད་པར། གཞན་གྱི་གྲུབ་མཐའ་སྨོད་ཅི་ཐུབ་རང་མཛད་པའི།
ངེད་འདུ་ཤེས་དང་བྲལ་བའི་ སྡོད་ས་མི་འདུག་གསུངས། དགེ་ལྡན་པའི་སྡེ་
རྣམས་སུ་བཞུགས་ན་ཞུས་པས། ཁོང་རྣམ་པ་དམ་པའི་ཆོས་འདུལ་བ་ལ་ཕྱག་
97



ལེན་དགའ་མོ་འདུག་སྟེ། ཨ་ཅང་རང་ཟུར་རྣོ། ཕྱོགས་ཞེན་ཆེས། གཞན་
སྐྱོན་འདུ། རང་ སྟངས་བཟང་ནས་འགྲོགས་དཀའ་མོ་རང་འདུག་གསུངས།
སྔགས་རྙིང་མ་བ་འདི་ཀུན་ལ་བཞུགས་པ་གནང་ན་ཞུས་པས། རྙིང་མའི་བརྒྱུད་
འདི་ཀུན་བལྟས་པས་གྲོལ་བ་རང་དེ་འདྲ་འདུག་སྟེ། གང་ཟག་འདི་ཀུན་མི་བྱེད་
དགུ་བྱེད་མང་དྲགས་ནས། ཁྲིད་དང་དབང་གང་བྱེད་ཀྱང་། འབག་
འཆམས་རྐྱང་བྱེད། དཔའ་བ་སྒོམ་ནག་དང་། རྒྱ་མོའི་ལག་འགྲོས། བལ་
པོའི་ཟུར་ཕུག་ཚུན་ཨེ་ཤེས་ལྟ་བའི། ངོ་ཚ་ལ་གཟུགས་སྡུག་པ་ཅིག་འདུག་་་་
གསུངས། གཅོད་ཡུལ་བའི་གདན་འདྲེན་ཨེ་བྱུང་ཞུས་པས། ཡུམ་ཤེར་ཕྱིན་
གྱི་དགོངས་པ་སེམས་ཀྱི་གཞི་རྩ་གཅོད་པ་དང་། ལྷ་འདྲེ་འཁོར་བ་ནས་འདྲེན་
ལུགས་རྣམས་ཡ་མཚན་ཏེ། ནང་དུ་མི་ལྟ་བར་ཕྱི་རོལ་ཏུ་ཤིང་གཉན་གཅོད།
རྡོ་གཉན་སློག མཚོ་གཉན་དཀྲུག སྨྱོན་པའི་སྤྱོད་པ་འདི་འདྲ་ད་ལྟ་ཐང་
ཆད་ལ། ནམ་ཕུགས་ཉེན་ཆེ་བ་དེ་འདྲ་དགོས་བྱེད་ཆུང་གསུངས། ཐུགས་
བདེན། ད་འོ་ན་བཞུགས་ས་ག་འདྲ་དགོས་ཞུས་པས། བྱུང་ན་དང་། ཕྱི་སོ་
སོ་ཐར་པའི་ཆ་ལུགས་གཙང་བྱས་གཙང་མ་འཆང་བ། ནང་རྡོ་རྗེ་ཐེག་པའི་
བསྐྱེད་རྫོགས་ཡང་དག་པར་བསྒོམ་པ། རང་ལས་གཞན་རྒྱལ་བར་དགའ་བ།
ལུས་སྲོག་ལ་མི་ལྟ་བར་དམ་པའི་ཆོས་སྤྱོད་པ་ཅིག་བྱུང་ན་དེ་ལ་གནས་གཡར་བ་
ཡིན་ཏེ་གསུངས། ངའི་གཞོགས་ན་མི་ ཅིག་འདུག་པ་ན་རེ། དེ་འདྲའི་་་་་
བཞུགས་གནས་ད་ལྟ་བོད་ན་མེད་པས། འོག་མིན་ལ་ཐེག་པ་དྲག་པ་ཨེ་ཡིན་
ཟེར་བས། དེ་ཀ་འདུག་གསུངས། ཡང་དཔོན་ས་གང་ནས་ཀྱི་བཀའ་ལུང་ལ།
འབྲུག་པ་ཀུན་ལེགས་ཁྱེད་རང༌། འབྲུག་ར་ལུང་འདི་ཚོ་ལ་འགྲོ་འདུག་མངས་ན།
དུས་ངན་གྱི་ཕ་སྤུན་ལ་བསམ་པ་བཟང་པོ་ཨེ་ཡོད་མི་ཤེས། འགྲོ་མགོན་གཙང་
པའི་དཔོན་པོ་ཚོས་ད་ལྟ་ཅི་བྱེད་རུང་གྲུབ་ཐོབ་ཀྱི་བརྒྱུད་པ་ཡིན་སྐྱབས་སུ་མཆི་
98



ཟེར་བ་འདི། དེང་སང་དམེ་པོའི་བརྒྱུད་པར་སོང་དོགས་འདུག་པས། སྡོད་
ས་ཤིག་ངས་སྦྱིན་གྱི་གསུངས་ནས་དགའ་བ་གདོང་དུ་སྤྱིལ་བུ་གནང་། དེར་
བསྡད་དུས་ཤུན་གྱི་བྲག་ཆེན་པོ་དེ་ནས། རྒོད་པོ་རྣམས་སྔ་དྲོ་ཕར་ལ་འགྲོ། ཉི་
མ་ཟེར་མཚམས་ལ་ཕྱིར་ལོག་ཡོང་གི་འདུག་པ་དང་། གཞན་ཡང་ཕྱོགས་ཕྱོགས་
ན་ནད་རིགས་མང་པོས་མནར་བའི་སྐད་ཆ་ཚོར་པས་བློ་མ་བདེ། དགའ་བ་
གདོང་ཆོས་སྡེ་པ་ཚོ་ཡང་ཕྱི་ནང་གང་ནའང་མཛད་དཀའ་མོ་རང་འདུག་པས་རྐྱེན་
བྱས། གླུ་འདི་འཐེན་ནོ། །ན་མོ་ཟ་ར་ཟི་ར་ཧོ། བྱ་རྒོད་པོ་ནམ་འཕང་སྤྱོད་པ་
དང༌། །བླ་མས་རོ་ཆོག་མཛད་པ་དང་། །རྟོགས་ལྡན་ཕུང་པོ་འཁུར་བ་གསུམ། །
གསུམ་འདི་གསུམ་མཐོང་བས་སྐྱོ་དྲགས་བྱུང་། ། ཡོན་བདག་ཁ་བཀོད་བྱེད་པ་
དང་། །ལུག་རྫིས་རྐང་འཛིན་བྱས་ནས་སྤྲོད། ། བཤན་པས་གྲི་གུ་བརྡར་་་་་
གསུམ། །གསུམ་འདི་གསུམ་མཐོང་བས་སྐྱོ་དྲགས་བྱུང་། །བླ་མས་ཁྲིམས་ལུགས་
མཛད་པ་དང་། །བཙུན་པས་བེར་ཁ་འཛིང་པ་དང་། །ནང་དུ་སྤྱི་སེམས་མེད་པ་
གསུམ། །གསུམ་འདི་གསུམ་མཐོང་བས་སྐྱོ་དྲགས་བྱུང༌། །རྟག་ཆད་ལྟ་བར་ལྟ་བ་
དང༌། །གོལ་ཤོར་སྒོམ་དུ་སེམས་པ་དང་། ། སྐྱུར་འགོང་སྤྱོད་པར་བརྩི་་་་་་
གསུམ། །གསུམ་འདི་གསུམ་མཐོང་བས་སྐྱོ་དྲགས་བྱུང་། །སྒོམ་ཆེན་རི་ཁར་འདུ་
མོང་གསོག །མཚན་ཉིད་པ་གྲྭ་སར་གོ་བཤེར་མཛད། །སྔགས་པ་ནང་དུ་གཏད་
སེལ་འཇུག ། ང་འདི་གསུམ་མཐོང་བས་སྐྱོ་དྲགས་བྱུང་། །མཐའ་མི་ཧོར་གྱི་
སྡིགས་རི་དང་། །ནང་དུ་དཔོན་ལ་གཡོག་མི་བསམ། །བར་དུ་གཅིག་ལ་གཅིག་
རྩོད་བྱེད། །ང་འདི་གསུམ་མཐོང་བས་སྐྱོ་དྲགས་བྱུང༌། །སྡོམ་པ་མེད་པའི་བཙུན་
ཁྱེར་དང་། །རྟོགས་པ་མེད་པའི་བརྟུལ་ཞུགས་དང་། །རྒྱུ་འབྲས་མི་བསམ་ཆོས་
བཤད་གསུམ། །གསུམ་འདི་གསུམ་མཐོང་བས་སྐྱོ་དྲགས་བྱུང་། །ད་ནི་དཔའ་བོ་
ཐུབ་ཆེན་གྱིས། །ཇི་ལྟར་གསུངས་པའི་སྙིང་པོའི་དོན། ། རྟོག་པའི་པིར་གྱིས་མ་
99



བྲིས་པར། །རང་བཞིན་ངང་ལ་གནས་པར་ཤོག ། ཅེས་སྨྲས་སོ། །
ཡང༌ བླ་ མ་ དཔའ་ བོའི་ ཆོས་ གླུ་ སྙན་ པོ་ འདུག་ པས་ རྐྱེན་ བྱས་ ནས།
དབྱིབས་འདྲ་བ་ལ་ཚིག་དོན་མི་གཅིག་པ་ཅིག་བྱས་ནས་ཆོས་བྲོ་འདི་འདི་འཐེན་
ནོ། །ང་ལོང་མེད་ཀྱི་ངེས་འབྱུང་དང་མ་བྲལ་ན། ། ཕྱི་ཚིས་ཀྱི་གསོག་འཇོག་དང་
བྲལ་ནའང་བྲལ། །ཚུལ་ཁྲིམས་གཙང་མ་དང་འབྲལ་མ་འཇུག ། ང་གཞན་ཕན་
གྱི་སེམས་དང་མ་བྲལ་ན། །རང་འདོད་ཀྱི་འཁྲི་བ་དང་བྲལ་ནའང་བྲལ། །བྱང་
ཆུབ་ཀྱི་སེམས་དང་འབྲལ་མ་འཇུག །ང་བསྐྱེད་རྫོགས་ཀྱི་འཁོར་ལོ་དང་མ་བྲལ་
ན། །གཟུགས་བརྙན་གྱི་ལྷ་སྐུ་དང་བྲལ་ནའང་བྲལ། །མཉམ་གཞག་གི་དགེ་སྦྱོར་
དང་འབྲལ་མ་འཇུག ། གཡས་པ་ལྷ་སྐུའི་འགྱིང་བག ། གཡོན་པ་འོད་གསལ་
བྲོ་བརྡུང༌། །མཉམ་ཉིད་བདེ་ཆེན་ཀློང་ཡངས་མ་འདི་ཤེས་སོ། །མ་བཅོས་སོ་མའི་
རང་འགྲོས་མ་འདི་ཤེས་སོ། །ང་མཚན་ལྡན་གྱི་བླ་མ་དང་མ་བྲལ་ན། །ཟོག་པོ་ཡི་
མགོ་སྐོར་དང་བྲལ་ནའང་བྲལ། །ཕྱོགས་བྲལ་གྱི་མོས་གུས་དང་འབྲལ་མ་འཇུག།
ང་སྣོད་ལྡན་གྱི་སློབ་མ་དང་མ་བྲལ་ན། ། ཕྱི་ལྡིར་ནང་སྟོང་དང་བྲལ་ནའང་་་་
བྲལ། །ཅི་གསུང་སྒྲུབ་པ་དང་འབྲལ་མ་འཇུག ། ང་ཆིག་ཆོག་གི་གདམས་ངག་
དང་མ་བྲལ་ན། །གདམས་ཆུང་གི་སྡུག་བཙིར་དང་བྲལ་ནའང་བྲལ། ། སངས་
རྒྱས་ ཀྱི་ དམ་ ཆོས་ དང་ འབྲལ་ མ་ མཇུག ། གཡས་ པ་ ལྷ་ སྐུའི་ འགྱིང་ བག
གཡོན་པ་འོད་གསལ་བྲོ་བརྡུང༌། མཉམ་ཉིད་བདེ་ཆེན་ཀློང་ཡངས་མ་འདི་ཤེས་
སོ། མ་བཅོས་སོ་མའི་རང་འགྲོས་མ་འདི་ཤེས་སོ། ང་རི་ཁྲོད་ཀྱི་དགོན་པ་དང་
མ་བྲལ་ན། །གྲོང་ལྟག་གི་དགོན་ཆུང་དང་བྲལ་ནའང་བྲལ། །རང་སེམས་དབེན་
པ་དང་འབྲལ་མ་འཇུག ། ང་མཐའ་བྲལ་གྱི་ལྟ་བ་དང་མ་བྲལ་ན། ། ཕྱོགས་
འཛིན་གྱི་ངོས་བཟུང་དང་བྲལ་ནའང་བྲལ། ། བློ་འདས་ཆེན་པོ་དང་འབྲལ་མ་
འཇུག ། གཡས་པ་ལྷ་སྐུའི་འགྱིང་བག ཀཡོན་པ་འོད་གསལ་བྲོ་བརྡུང་།
100



མཉམ་ཉིད་བདེ་ཆེན་ཀློང་ཡངས་མ་འདི་ཤེས་སོ། མ་བཅོས་སོ་མའི་རང་འགྲོས་
མ་འདི་ཤེས་སོ། ང་རྒྱུན་ཆགས་ཀྱི་སྒོམ་པ་དང་མ་བྲལ་ན། །དམིགས་གཏད་ཀྱི་
གསལ་རིག་དང་བྲལ་ནའང་བྲལ། །ཡེ་སྒོམ་བློ་བྲལ་དང་འབྲལ་མ་འཇུག ང་
ཤུགས་འབྱུང་གི་རང་འགྲོས་དང་མ་བྲལ་ན། །བཅོས་མའི་ཐོ་ཅོ་དང་བྲལ་ནའང་
བྲལ། །ཕྱོགས་ལས་རྣམ་རྒྱལ་དང་འབྲལ་མ་འཇུག ། ང་སྐུ་གསུམ་གྱི་འབྲས་བུ་
དང་མ་བྲལ་ན། ། ཕྲལ་སྒྲུབ་ཀྱི་རེ་དོགས་དང་བྲལ་ནའང་བྲལ། ། རྫོགས་པའི་
སངས་རྒྱས་དང་འབྲལ་མ་འཇུག ། གཡས་པ་ལྷ་སྐུའི་འགྱིང་བག་གཡོན་པ་འོད་
གསལ་བྲོ་བརྡུང་། མཉམ་ཉིད་བདེ་ཆེན་ཀློང་ཡངས་མ་འདི་ཤེས་སོ། མ་་
བཅོས་སོ་མའི་རང་འགྲོས་མ་འདི་ཤེས་སོ། །ཅེས་སྨྲས་སོ། །ཡང་མི་འགའ་རེས་
ཁྱེད་འབྲུག་པ་འདི་ཀུན་བུ་མད་གསོ་བ་རེམ་པོ་རང་འདུག་ཟེར་བ་ལ་འདི་སྐད་
བྱས། དབོན་རིན་པོ་ཆེ་ནི་འབྲུག་ར་ལུང་གིས་གཙོས་པའི་གདན་ས་ཆེན་པོ་
འཛིན་དགོས་པ་དང་ཁྱད་པར་གྲུབ་ཐོབ་ཀྱི་གདུང་བརྒྱུད་ཆད་དོགས་ནས་འགྲོ་བ་
སེམས་ཅན་གྱི་དོན་དུ་སྲས་མི་སྤེལ་ཀ་མེད། སེམས་ཅན་དོན་དུ་མངལ་འཚོལ་
དང་། །ཞེས་གསུངས་པ་དེར་འདུག ངེད་གཞན་མ་རྣམས་ནི་གདན་ས་དང་ས་
ཞིང་གི་འཛིན་འཁྲིས་དང་། ཡང་། བསྟན་པ་དང་སེམས་ཅན་གྱི་འཁུར་ནི་
ཆེན་པོ་མེད། དཔོན་གྱི་ཁྲལ་ནི་འཇལ་མི་དགོས། སྣང་བ་གང་བདེ་བྱས་ཆོག་
པ་བུང་བས་ཤ་པོ་རྒྱགས་མའི་འཕྲོང་སྐད་ཀྱི་དཔེ་བྱས། རྒྱགས་ཕྲུག་རེ་ཙམ་ལས་
ཡོང་། བྱུང་ནས་གསོ་བ་རེམ་པོ་མ་བྱས་ན་ནི་མི་ལ་ངོ་ཡང་ཚ། ལར་གྱི་བུ་མད་
གསོ་བ་ལའང་། སྦྱིན་སོགས་ལྔ་པོ་ཚང་དགོས་པར་འདུག དེ་སྟེགས་སུ་ཤེས་
རབ་ཀྱང་དགོས་ཏེ། དེ་ཡང་སྦྱིན་པའི་འབྲས་བུས་ནོར་ལོངས་སྤྱོད་ཡོད་པ་ཅིག་
དགོས། ཆུང་མ་དང་དམ་སེལ་མེད་པར་བྱེད་པ་ལ། གཞན་གྱི་སྐྱེ་དམན་མི་
བརྐུ། ཆང་མི་འཐུང་བ་སོགས་ཚུལ་ཁྲིམས་གཙང་མ་ཅིག་དགོས། བུ་མད་ཀྱི་
101



ཞེན་པ་ཅི་བསགས་རུང་ཁྲོ་བ་མེད་པའི་བཟོད་པ་བརྟན་པོ་དགོས། བུ་མད་མ་
གཏོགས་གཞན་གང་ཡང་མི་བསམ་པའི་བསམ་གཏན་དགོས། འདི་བྱས་ན་
འདི་ཡོང་གི་ཉེན་ཤེས་པའི་ཤེས་རབ་ཅིག་ཀྱང་དགོས་པར་འདུག་པས། བུ་མད་
གསོ་ བ་ ལའོང་ ཐད་ སོ་ན་དཀའ་མོ་ ཀ་འདུག་གོ་བྱས། ཡང་ སྐབས་ ཤིག་ན།
བུམ་ཐང་ཆོས་རྗེ་གཏེར་བཏོན་པའི་གསུང་ནས། སྔ་སོར་ལུང་འདྲེན་གནང་བ་
ལ། སངས་རྒྱས་ཀུན་ཏུ་བཟང་པོ་ང་། གསུང་བ་ལ། ཡང་འགྲེལ་པ་གནང་
དུས། དྲི་མ་དག་འགྲོ་བ་ཡིན་མོད། ལག་མགོ་དག་ག་ན་འགྲོ། སྤྲིན་དག་
འགྲོ་བ་ཡིན་མོད། ནམ་མཁའ་དག་ག་ན་འགྲོ། དེ་བཞིན་དུ་རྣམ་རྟོག་དག་
འགྲོ་བ་ཡིན་མོད། རང་བྱུང་ཡེ་ཤེས་དག་ག་ན་འགྲོ་གསུང་བ་ལ། ངས་འདི་
སྐད་ཞུས། ཐུན་མོང་གི་ཆོས་སྐད་ལ་དེ་འདྲ་འང་བདེན་པ་སྲིད། སྔ་སོར་
གནང་བའི་ལུང་འདྲེན་དང་ནི་རྒྱབ་འགལ། སྔ་སོར་གྱི་ལུང་དེ། ཆོས་ཐམས་
ཅད་རྣམ་པ་མ་གཅིག་པ་མ་གཏོགས་ངོ་བོ་གཅིག དཔེར་ན་ངས་དམག་བྱས་ན་
དམག་དཔོན་ཀུན་ལེགས། གཞས་བྱས་ན་གཞས་མཁན་ཀུན་ལེགས། ཆོས་
བཤད་ན་ཆོས་རྗེ་ཀུན་ལེགས་རུང་། ངའི་ངོ་བོ་གཅིག་ལས་མ་འདས་པ་བཞིན།
གཤིས་སྟོང་ཉིད་དེ་རྒྱུ་རྐྱེན་ཕུན་སུམ་ཚོགས་པས་བསྐྱེད་ནས་སྤངས་རྟོགས་མཐར་
ཕྱིན་པ་དེ་ལ། རྫོགས་པའི་སངས་རྒྱས་སུ་མཚན་གསོལ། གཤིས་སྟོང་ཉིད་དེ་
ལ། སྣ་ཚོགས་ཀྱིས་བསྐྱེད་ནས་འཁོར་བར་འཁྱམས་པ་དེ་ལ། སེམས་ཅན་
ཞེས་མིང་བཏགས་རུང་། ནང་སྟོང་པ་ཉིད་དུ་ཐམས་ཅད་གཅིག སངས་
རྒྱུས་ཀྱི་སྟོང་པ་དང་། སེམས་ཅན་གྱི་སྟོང་པ་གཉིས་ལོགས་སུ་འདི་ཡིན་འབྱེད་
རྒྱུ་ག་ན་ཡོད། ཆུ་རླབས་དང༌། ཆུ་འཁྱིལ་ལི་བ་གཉིས། ཆུའི་ངོ་བོར་གཅིག་
གམ་ལགས་ཞུས་པས། ང་ལ་བླ་མ་ནི་མེད། སློབ་གཉེར་ནི་མ་བྱས། དེ་ཙམ་
ཡོང་བ་ཡང་དཀའ་མོ་ཡིན་མོད་གསུང་ངོ་། ལུམ་པ་ཆོས་རྗེས་གསུང་ངག་འབྲས་
102



བུར་བཅས་པ་གནང་བ་ལ་ཞུ་འཕྲིན་འདི་ཕུལ་ལོ། རྒྱུད་གསུམ་གདོང་ལྔ་སྨིན་
བྱེད་རལ་བས་བརྗིད། །འགྲོས་བཞི་ལུས་ཀྱི་རྟེན་འབྲེལ་མཆེ་བཞི་གཙིགས། །
བགྲོད་ལུགས་བཞི་ཡི་སྡེར་བཞིའི་དཔའ་རྩལ་གྱིས། །འདུས་པ་གསུམ་གྱི་ན་བུན་
བགེགས་དང་བྲལ། །རླུང་བཅུ་གཉུག་མའི་གངས་སྟོད་གཏན་ཡུལ་བཟུངས། །
བདུད་རྩི་བཞི་གནས་ཀུནྡའི་ཆུ་རྒྱུན་དྭངས། ། རྩ་འཁོར་སྐྱོན་གྱི་ཡི་གེ་མཐའ་ཡས་
པ། །ལམ་འབྲས་བཅས་པའི་སེལ་གྱིས་མ་དག་བསུབས། ། ཁྱོད་ཀྱི་ལམ་མཆོག་
གསུང་རབ་སོར་བཞག་གིས། །གདམས་ཆུང་རྣམས་ལ་འཕྱ་བས་རྒོད་པ་འདྲ། །
ཅེས་འབྲུག་པ་ཀུན་ལེགས་ཀྱིས་ཕུལ་ལོ། །
སྨན་ཐང་རྫ་སྣར། ཆོས་རྗེ་རིན་པོ་ཆེ་བཟང་པོའི་དྲུང་དུ། རྗེ་ལོ་ཆེན་
ནས་བརྒྱུད་པའི་པདྨ་ཚེ་ཁྲིད་ཅིག་ཞུས། དེའི་གསོལ་འདེབས་བདག་རང་གིས་
བྱས། ཞིང་ནི་ཡོན་ན་དཔག་མེད་ན། །རིག་འཛིན་ཚེ་ཡི་དངོས་གྲུབ་བརྙེས། །
ཚེ་དཔག་མེད་མགོན་ཞེས་སུ་གྲགས། །འཁོར་དུ་སངས་རྒྱས་སེམས་དཔས་་་་་
བསྐོར། །ཁྱེད་ལ་བདག་ནི་གསོལ་འདེབས་ན། །རིག་འཛིན་ཚེ་ཡི་དངོས་གྲུབ་
སྩོལ། །བགེགས་དང་ལོག་འདྲེན་བར་ཆད་སོལ། །མཆོག་དང་ཐུན་མོང་དངོས་
གྲུབ་སྩོལ། ། པདྨ་འོད་ཀྱི་གཞལ་ཡས་སུ། །ངོ་མཚར་དྲག་པོའི་དངོས་གྲུབ་་་་་
བརྙེས། །པདྨ་འབྱུང་གནས་ཞེས་སུ་གྲགས། །འཁོར་དུ་རིག་འཛིན་ཚོགས་ཀྱིས་
བསྐོར། །ཁྱེད་ལ་བདག་ནི་གསོལ་འདེབས་ན། །རིག་འཛིན་ཚེ་ཡི་དངོས་གྲུབ་
སྩོལ། བགེགས་དང་ལོག་འདྲེན་བར་ཆད་སོལ། མཆོག་དང་ཐུན་མོང་དངོས་
གྲུབ་སྩོལ། བལ་ཡུལ་གོ་བཱི་ཙནྡྲ་རུ། །ངོ་མཚར་མཆོག་གི་མཉམ་གཞས་་་་་་
བརྙེས། །ནགས་ཀྱི་རིན་ཆེན་ཞེས་སུ་གྲགས། ། འཁོར་དུ་པཎ་གྲུབ་མང་པོས་་་
བསྐོར། །ཁྱེད་ལ་བདག་ནི་གསོལ་འདེབས་ན། །རིག་འཛིན་ཚེ་ཡི་དངོས་གྲུབ་
རྩོལ། བགེགས་དང་ལོག་འདྲེན་བར་ཆད་སོལ།། མཆོག་དང་ཐུན་མོང་དངོས་
103



གྲུབ་སྩོལ། ངམ་ཤོད་རྒྱལ་པོའི་ཕོ་བྲང་དུ། ། ངོ་མཚར་དགེ་བའི་མཐུ་སྟོབས་
བརྙེས། །བསོད་ནམས་རྒྱ་མཚོ་ཞེས་སུ་གྲགས། །འཁོར་དུ་མཁས་གྲུབ་མང་པོས་
བསྐོར། ཁྱེད་ལ་བདག་གི་གསོལ་འདེབས་ན། རིག་འཛིན་ཚེ་ཡི་དངོས་གྲུང་
སྩོལ། །བགེགས་དང་ལོག་འདྲེན་བར་ཆད་སོལ། མཆོག་དང་ཐུན་མོང་དངོས་
གྲུབ་སྩོལ། བླ་མ་རྗེ་ཡི་སྤྱན་སྔ་རུ། །ངོ་མཚར་བྱིན་རླབས་འཕོ་བ་ཐོབ། །བྱམས་
པ་ཀུན་དགའ་ཞེས་སུ་གྲགས། །འཁོར་དུ་སྣོད་ལྡན་ཚོགས་ཀྱིས་བསྐོར། །ཁྱེད་ལ་
བདག་ནི་གསོལ་འདེབས་ན། རིག་འཛིན་ཚེ་ཡི་དངོས་གྲུབ་སྩོལ། བགེགས་
དང་ལོག་འདྲེན་བར་ཆད་སོལ། མཆོག་དང་ཐུན་མོང་ཐུན་མོང་དངོས་གྲུབ་
སྩོལ། །སྨན་ཐང་རྫ་སྣའི་རི་ཁྲོད་དུ། །ངོ་མཚར་ཟབ་དོན་ཆོས་སྒྲ་སྒྲོག ། རིན་
ཆེན་བཟང་པོ་ཞེས་སུ་གྲགས། །འཁོར་དུ་སྐལ་ལྡན་ཚོགས་ཀྱིས་བསྐོར། །ཁྱེད་ལ་
བདག་ནི་གསོལ་འདེབས་ན། རིག་འཛིན་ཚེ་ཡི་དངོས་གྲུབ་སྩོལ། བགེགས་
དང་ ལོག་ འདྲེན་ བར་ ཆད་ སོལ། མཆོག་ དང༌ ཐུན་ མོང་ དངོས་ གྲུབ་ སྩོལ།
ཕྱོགས་མེད་རྒྱལ་ཁམས་ཡངས་པ་རུ། །གཞན་སྣང་སྒྱུ་མའི་རོལ་རྩེད་མཁན། །
ཀུན་དགའ་ལེགས་པ་ཞེས་སུ་གྲགས། །འཁོར་དུ་སྣ་ཚོགས་པུ་ཏིས་བསྐོར། །ཁྱེད་
ལ་ བདག་ ནི་ གསོལ་ འདེབས་ ན། རིག་ འཛིན་ ཚེ་ ཡི་ དངོས་ གྲུབ་ སྩོལ།
བགེགས་དང་ལོག་འདྲེན་བར་ཆད་སོལ། མཆོག་དང་ཐུན་མོང་དངོས་གྲུབ་
སྩོལ། རང་ལུས་རྒྱལ་བའི་དཀྱིལ་འཁོར་དུ། །ངོ་མཚར་གདོད་ནས་ལྷ་སྐུར་
གནས། །ཡི་དམ་ལྷ་ཚོགས་ཞེས་སུ་གྲགས། །འཁོར་དུ་རྩ་རླུང་ཐིག་ལེས་བསྐོར། །
ཁྱེད་ལ་ བདག་ ནི་ གསོལ་འདེབས་ ན། རིག་ འཛིན་ ཚེ་ ཡི་ དངོས་ གྲུབ་སྩོལ།
བགེགས་དང་ལོག་འདྲེན་བར་ཆད་སོལ། མཆོག་དང་ཐུན་མོང་དངོས་གྲུབ་
སྩོལ། རང་སྣང་འགག་མེད་དཀྱིལ་འཁོར་དུ། །ངོ་མཚར་སྤྲུལ་བསྒྱུར་ཅིར་ཡང་
འཆར། །ཡེ་ཤེས་མཁའ་འགྲོ་ཞེས་སུ་གྲགས། །འཁོར་དུ་མིག་བསྒྱུར་ཌ་ཀིས་་་་
104



བསྐོར། །ཁྱེད་ལ་བདག་ནི་གསོལ་འདེབས་ན། རིག་འཛིན་ཚེ་ཡི་དངོས་གྲུབ་
སྩོལ། བགེགས་དང་ལོག་འདྲེན་བར་ཆད་སོལ། མཆོག་དང་ཐུན་མོང་དངོས་
གྲུབ་སྩོལ། གྲུ་གསུམ་མཐིང་ནག་ཀློང་དཀྱིལ་དུ། །ངོ་མཚར་དྲག་པོས་བསྟན་པ་
བསྲུང་། །ཡེ་ཤེས་མགོན་པོ་ཞེས་སུ་གྲགས། །འཁོར་དུ་དམ་ཅན་བསྲུང་མས་་་
བསྐོར། །ཁྱེད་ལ་བདག་ནི་གསོལ་འདེབས་ན། རིག་འཛིན་ཚེ་ཡི་དངོས་གྲུབ་
སྩོལ། བགེགས་དང་ལོག་འདྲེན་བར་ཆད་སོལ། མཆོག་དང་ཐུན་མོང་དངོས་
གྲུབ་སྩོལ། གདོད་ནས་འཕོ་མེད་ཕོ་བྲང་དུ། །ངོ་མཚར་འགྱུར་བ་མེད་པའི་
སྐུ། །ཡུམ་ཆེན་ཤེར་ཕྱིན་ཞེས་སུ་གྲགས། །འཁོར་དུ་ཆོས་ཕུང་བརྒྱད་ཁྲི་་་་་
བསྐོར། །ཁྱེད་ལ་བདག་ནི་གསོལ་འདེབས་ན། །རིག་འཛིན་ཚེ་ཡི་དངོས་གྲུབ་
སྩོལ། །བགེགས་དང་ལོག་འདྲེན་བར་ཆད་སོལ། །མཆོག་དང་ཐུན་མོང་དངོས་
གྲུབ་སྩོལ། ། ཅེས་གསོལ་བ་བཏབ་བོ། །ཡང་སྐབས་ཤིག་ན། ཆོས་རྣམ་དག་
ཅིག་བྱེད་ན་གང་ན་དར་བསམ་ནས་བལྟར་ཕྱིན་པས། ཐམས་ཅད་ཀྱི་སྤྱོད་ཚུལ་
མཐོང་ནས་མགུར་འདི་བྱས་སོ། རྣལ་འབྱོར་ངས་མ་བསྡད་རྣལ་འབྱོར་ངས་
ཕྱིན། །རྣལ་འབྱོར་ངས་བཀའ་བརྒྱུད་ཀྱི་གྲྭ་ས་རུ་ཕྱིན། །བཀའ་བརྒྱུད་ཀྱི་གྲྭ་ས་ན་
མི་རེས་ཆང་བན་རེ་བཟུང་། །རྣལ་འབྱོར་ང་གླུ་མཁན་ཉོ་ཚང་བའི་གྲལ་དུ་ཚུད་ཀྱི་
དོགས་ནས་རང་ཚོད་བཟུང་བ་ཡིན། །རྣལ་འབྱོར་ངས་ས་སྐྱ་བའི་གྲྭ་ས་རུ་ཕྱིན་
པས། ། ས་སྐྱ་བའི་གྲྭ་པ་ཚོ་གྲུབ་མཐའ་ཀུན་ཁྱད་དུ་གསོད་ཀྱི་འདུག ། རྣལ་
འབྱོར་ང་ཆོས་སྤོང་གི་ལས་ལ་འབྱར་གྱི་དོགས་ནས་རང་ཚོད་བཟུང་བ་ཡིན། །
རྣལ་འབྱོར་ངས་དགའ་ལྡན་པའི་གྲྭ་ས་རུ་ཕྱིན་པས། །དགའ་ལྡན་པའི་གྲྭ་ས་ན་གྲྭ་
གཙང་ཆགས་སྡང་མཛད། རྣལ་འབྱོར་ང་ཆོས་པའི་ཨ་ར་རུ་སོང་གི་དོགས་ནས་
རང་ཚོད་ བཟུང་ བ་ ཡིན། ། རྣལ་ འབྱོར་ ངས་ ཟོལ་ ཕུ་ དགོན་ པ་ ལ་ ཕྱིན་ པས།
ཟོལ་ཕུ་དགོན་པ་ན་གྲ་ཆེན་ཚོ་བློ་ཤེད་རང་མཛད། །རྣལ་འབྱོར་ང་བསོད་སྙོམས་
105



པའི་ཧོར་འདྲར་སོང་གི་དོགས་ནས་རང་ཚོད་བཟུང་བ་ཡིན། །རྣལ་འབྱོར་ངས་
གསང་སྔགས་རྙིང་མ་བའི་གྲྭ་ས་རུ་ཕྱིན་པས། ། རྙིང་མ་བའི་གྲྭ་ས་ན་བྱིན་རླབས་
འབག་འཆམས་ལ་རེ། ། རྣལ་འབྱོར་ང་བྲོ་བའི་དཔའ་བ་སྒོམ་ནག་ ཏུ་སོང་གི་
དོགས་ནས་རང་ཚོད་བཟུང་བ་ཡིན། །རྣལ་འབྱོར་ངས་གོང་མ་ཡི་རི་ཁྲོད་ལ་ཕྱིན་
པས། །གོང་མའི་གདན་ས་ན་འཇིག་རྟེན་གྱི་འདུ་འཛི་གསོག ། རྣལ་འབྱོར་ང་
དཀོན་མཆོག་གི་བཀའ་ཆད་བྱུང་གི་དོགས་ནས་རང་ཚོད་བཟུང་བ་ཡིན། །རྣལ་
འབྱོར་ངས་དུར་ཁྲོད་དང་བས་མཐའ་རུ་ཕྱིན་པས། །དུར་ཁྲོད་དང་བས་མཐའ་
ན་གཅོད་ཡུལ་བ་སྙན་གྲགས་བསྒོམ། །རྣལ་འབྱོར་ང་འཇིག་རྟེན་གྱི་ལྷ་འདྲེ་དང་
གྲོགས་པོར་སོང་གི་དོགས་ནས་རང་ཚོད་བཟུང་བ་ཡིན། །རྣལ་འབྱོར་ངས་རྟེན་
བཞེངས་དགེ་བསྐུལ་བའི་ཕྱོགས་ལ་ཕྱིན་པས། །དགེ་བསྐུལ་བ་ཕལ་ཆེར་ལྷ་རྫས་
ཟས་སུ་ཟ། རྣལ་འབྱོར་ང་བརྫུན་གྱི་འཁོར་ལོ་རུ་སོང་གི་དོགས་ནས་རང་ཚོད་
བཟུང་བ་ཡིན། །རྣལ་འབྱོར་ངས་འབྲུག་གི་དགོན་པར་ཕྱིན་པས། །འབྲུག་ཕུ་
དགོན་པ་ན་གཞིས་བྱེས་ནང་འཐབ་བྱེད། ། རྣལ་འབྱོར་ང་ཕ་སྤུན་ནང་འཐབ་
བྱུང་གི་དོགས་ནས་རང་ཚོད་བཟུང་བ་ཡིན། ། རྣལ་འབྱོར་ངས་ལོ་མཚམས་ཚེ་
མཚམས་མཛད་སར་ཕྱིན་པས། །སྐུ་མཚམས་མཛད་མཁན་ཚོ་ནི་ཉི་མ་གང་འཕྱིད་
མཛད། །རྣལ་འབྱོར་ང་སྤྱིལ་ཆུང་གི་བསྲུང་ཆ་བར་སོང་གི་དོགས་ནས་རང་ཚོད་
བཟུང་བ་ཡིན། །རྣལ་འབྱོར་ངས་བླ་མ་རྣམ་པའི་དྲུང་དུ་ཕྱིན་པས། །བླ་མ་རྣམ་
པ་ཚོ་འཇིག་རྟེན་གྱི་ཕོ་ཁྱེར་མཛད། །རྣལ་འབྱོར་ང་ཧོར་བཙུན་དུ་སོང་གི་དོགས་
ནས་རང་ཚོད་བཟུང་བ་ཡིན། །རྣལ་འབྱོར་ངས་ཉེ་གནས་རྣམ་པའི་དྲུང་དུ་ཕྱིན་
པས། །ཉེ་གནས་རྣམ་པ་ཚོ་བླ་མ་ཁྲལ་ཁྱུ་རུ་འཇུག ་ རྣལ་འབྱོར་ང་ཉེ་གནས་ཀྱི་
གཡོག་པོ་རུ་སོང་གི་དོགས་ནས་རང་ཚོད་བཟུང་བ་ཡིན། ། རྣལ་འབྱོར་ངས་་་་
རྟོགས་ལྡན་ཚོ་སྤྱོད་པ་སྐྱོང་ས་རུ་ཕྱིན་པས། །སྤྱོད་པ་མཛད་མཁན་ཚོ་ལྷ་འདྲེ་མི་
106



གསུམ་དང་འགྲས། རྣལ་འབྱོར་ང་ཡོ་འཁོན་ཀུན་འགྲས་བྱུང་གི་དོགས་ནས་
རང་ཚོད་བཟུང་བ་ཡིན། །རྣལ་འབྱོར་ངས་ཕྱུག་པོའི་དྲུང་དུ་ཕྱིན་པས། ཕྱུག་
པོ་ཚོ་སྡུག་སྐད་དམྱལ་བ་ལས་ཆེ་བ་འདུག ། རྣལ་འབྱོར་ང་གནོད་སྦྱིན་ཨ་པ་
རར་སྐྱེས་ཀྱི་དོགས་ནས་རང་ཚོད་བཟུང་བ་ཡིན། །རྣལ་འབྱོར་ངས་མི་ལྟོགས་
ཁྲེལ་མེད་ཀྱི་ཟླ་ལ་ཕྱིན་པས། །མི་ལྟོགས་ངོ་ཚ་མེད་ཕ་གཞིས་ཚུན་འབུན་གཏེར་
འཇུག རྣལ་འབྱོར་ང་ཐམས་ཅད་ཀྱི་སྔོ་ལོ་འཕྱར་གྱི་དོགས་ནས་རང་ཚོད་་་
བཟུང་བ་ཡིན། །རྣལ་འབྱོར་ངས་སྒོམ་ཆེན་པའི་གྲྭ་ས་རུ་ཕྱིན་པས། །སྒོམ་ཆེན་
པའི་གྲྭ་ས་ན་ཐུགས་དམ་རིག་མ་ལ་རེ། །རྣལ་འབྱོར་ང་དེང་སང་སེར་ཁྱིམ་པའི་ཨ་
ཕ་རུ་སོང་གི་དོགས་ནས་རང་ཚོད་བཟུང་བ་ཡིན། །རྣལ་འབྱོར་ངས་མཚན་ཉིད་
པའི་གྲྭ་ས་རུ་ཕྱིན་པས། །མཚན་ཉིད་པའི་གྲྭ་ས་ན་སྐྱོ་གྲོགས་བཙུན་ཆུང་ལ་རེ། །
རྣལ་འབྱོར་ང་ཁུ་བ་འབྱིན་པའི་ལྟུང་བ་བྱུང་གི་དོགས་ནས་རང་ཚོད་བཟུང་བ་
ཡིན། །རྣལ་འབྱོར་ངས་ཆོས་འཁོར་ལྷ་ས་ལ་ཕྱིན་པས། །ཆོས་འཁོར་ལྷ་ས་ན་ཇ་
ཐབ་མགྲོན་པོ་ལ་རེ། རྣལ་འབྱོར་ང་སྐྱིད་འཛོམ་འཕྱག་བདར་མཁན་དུ་སོང་གི་
དོགས་ནས་རང་ཚོད་བཟུང་བ་ཡིན། །རྣལ་འབྱོར་ངས་རྒྱལ་ཁམས་ཕྱོགས་མེད་ལ་
ཕྱིན་པས། །རྒྱལ་ཁམས་ཕྱོགས་མེད་ན་རང་མགོ་སུ་འཐོན་བྱེད། །རྣལ་འབྱོར་ང་
ཉན་རང་གི་བསམ་པ་རྒྱས་ཀྱི་དོགས་ནས་རང་ཚོད་བཟུང་བ་ཡིན། །ཅེས་སྨྲས་
སོ། །ཡང་སྐབས་ཤིག་ན། །བྱ་ཡུལ་ནས་རྗེ་འབྲུག་པ་རྒྱལ་དབང་ཆོས་རྗེའི་སྐུ་སྐྱེ་
རིན་པོ་ཆེ་བསམ་བཞིན་སྐྱེ་བ་བཞེས་པ་དེ་ཉིད། དུས་ཀྱི་འགྱུར་བ་སྣ་ཚོགས་ལ་
བརྟེན་ནས་མངའ་འབངས་ལ་འཕེལ་འགྲིབ་བྱུང་སྟེ། སླར་སོར་ཚུད་དུས་དྲུང་
དུ་འགྲོ་བསམ་ནའང༌། བར་སྐབས་སུ་ལུང་སྟོངས་ཆེས། རྣལ་འབྱོར་ང་ཡང་
བུ་མད་ཀྱི་གཡེང་བ་འདྲས་མཇལ་མ་ཐུབ། དུས་རེ་ཞིག་ན་ངེད་རང་གི་གྲྭ་པ་
ལེགས་བཤད་ལ་བཀའ་ཤོག་ཞེས་ཕེབས་བྱུང་བའི་ལན་དུ་འདི་ཕུལ་ལོ། །འདོད་
107



R
དགུ་འབྱུང་བའི་བསྟན་པ་རིན་པོ་ཆེ། །བཟང་པོ་ཀུན་གྱིས་བཏུད་པའི་བསྟན་
འཛིན་མཆོག ། ཀུན་གྱི་སྤྱི་བོས་མཆོད་པའི་རྒྱལ་བའི་སྲས། །སྐྱེ་བས་འཇིགས་
བྲལ་ནོར་བུ་རྒྱལ་གྱུར་ཅིག ། ལྟ་སྡུག་ཕུན་ཚོགས་འོང་ཚད་དབྱངས་སུ་་་་་
གསུངས། །ཐུགས་རྗེ་མཁའ་ལྟར་མཐོ་བའི་ས་འཛིན་སྤོར། །ཐུབ་དབང་བཻཌཱུར་
ས་གཞི་བསྟར་འདྲ་བ། །དེ་ཡི་དྲུང་དུ་བདག་གིས་འདི་སྐད་ཞུ། །འགྲན་བྲལ་ས་
ལེ་སྦྲུམ་ལྟར་སྐུ་ཡི་ཁམས། ། སྐར་ཚོགས་དར་བ་ལྟ་བུའི་འཁོར་གྱི་བརྫིངས། །ཚ་
ཟེར་བརྒྱ་བའི་འོད་ལྟར་གསལ་ཞིང་འབར། །བདེ་ལེགས་མཚོ་ལྟར་རྒྱས་ཞེས་ཁོ་
བོས་ཐོས། ། མཐོང་བས་ཡིད་འཕྲོག་ན་ཆུང་ཡིད་ཀྱི་བརྟེན། །ལག་པའི་པདྨོར་
བརྟེན་བྱའི་སོར་གདུབ་དང་། །ལེགས་མཚུངས་བཀའ་ཤོག་ནོར་བུའི་ཕྲེང་བ་་
ནི། ། དགའ་ལྡན་ཕོ་བྲང་རྩེ་ནས་གནས་འདིར་སྐྱུང་། ། བདག་གི་ཕ་རྒན་ཐུབ་
དབང་གཞན་གཤེགས་རྗེས། །ཤེར་ཕྱིན་མ་ཡང་ལོ་ཡི་གླེགས་བམ་བཟུང་། །ངེས་
འབྱུང་ཚུལ་ཁྲིམས་འཆང་བའི་རྣལ་འབྱོར་ལ། །ལས་ཀྱི་འབྱུང་འཇུག་ཕྲུག་གུའི་
རྩེད་གྲོགས་བསྐོར། ། ཐུབ་ཆེན་བཀའ་ནི་ཐོད་བཞིན་མ་བསྟེན་པས། །བསླབ་
གསུམ་ནོར་གྱི་བང་མཛོད་ཡིད་འོང་དེ། །ཁྲེལ་མེད་བུད་མེད་ཆོམ་པོས་བཅོམས་
པ་འདི། །ཡིད་ཀྱི་ཡུལ་དུ་ཤོང་བའི་གོ་སྐབས་ཅི། །རྗེ་ཉིད་འགྲོ་བའི་དོན་དུ་ཐར་
གླིང་ནས། ། ཡིད་བཞིན་ནོར་བུ་ཐུགས་རྗེའི་གཏེར་བླངས་ཏེ། ། དགོས་འདོད་
ཆར་བཞིན་འབེབས་པའི་དགོངས་པ་ལ། ། འགྲོ་ཀུན་དབུལ་བའི་བཙོན་རར་་་་
འཇུག་པ་ཡི། །ཡི་དྭགས་ཆོམ་རྐུན་བར་གཅོད་བྱས་སོ་ཞེས། །མུན་པའི་བགྲོས་
ངན་འདི་དག་ཐོས་པའི་ཚེ། ། མྱ་ངན་ཟས་དང་མིག་ཆུའི་བཏུང་བ་ལ། །སྲོག་གི་
ལྷག་མ་ཅུང་ཟད་བསྟེན་པ་བདག ། རྗེ་ཁྱོད་དྲན་པའི་རལ་པའི་ལན་བུས་ནི། །
ཞག་གྲངས་འདྲེན་པའི་རི་མོ་འགྲམ་པར་བྲིས། ། ཤེས་རབ་ལག་གིས་འགྲམ་པ་
བརྟེན་པ་ཡིས། ། ཤུགས་རིངས་ཞགས་པས་བསླངས་པའི་འཕྲོ་ལ་ནི། ། ཐུགས་
108



རྗེའི་ཆུ་འཛིན་ཁྱོད་ཀྱི་ཆབ་སྲིད་དེ། ། འགྲན་བྲལ་དབྱར་གྱི་རྔ་བཞིན་བརྡུངས་
པའི་སྐད། །བདག་སོགས་རྨ་བྱའི་རྣ་བར་ལྷུང་བ་ན། །གྲེ་འགྱུར་འབུམ་ཕྲག་དང་
བཅས་གར་རྩེས་སོ། །འོན་ཀྱང་ཀུན་རྟོག་པིར་གྱི་རི་མོ་དང་། །ཅོ་གའི་ལྕེ་ཡི་གྱ་གྱུ་
མི་ཤེས་པས། ། རྒྱལ་པོ་ཁྲི་བསྐོར་གདོལ་པས་འཕྲོག་དུས་ནུར། དེ་ཉིད་དར་
ཞེས་ཐོས་འཕྲལ་རྒྱུག་པ་ནི། །སྙིགས་དུས་སྐྱེ་བོ་ངན་པའི་རྣམ་ཐར་ཏེ། །དར་གོས་
བླུན་པོའི་རྐང་པར་དཀྲིས་པ་འདི། །རིགས་གཙང་སུ་ཞིག་མགུལ་བའི་རྒྱུན་དུ་
འཛིན། །ད་ནི་རྩེད་འདོད་བུང་བ་བདག་ཀྱང་ནི། །འདོད་དགུའི་ཆར་ཟིལ་གཡོ་
བའི་པད་ཚལ་དུ། ། བདེ་ལེགས་གཤོག་རྩེ་ཅུང་ཟད་བསྐྱོད་པར་འདོད། ། ཆར་
སྤྲིན་ཡིད་འོང་འབྲུག་སྒྲ་གཡོ་བ་ན། ། སྤུ་སྡུག་རྨ་བྱའང་མགྲིན་པ་འདེགས་ སོ་་་
སྐད། །དེ་བར་རྗེ་ཉིད་ལུགས་མཆོག་རྒྱལ་མཚན་རྩེར། །ཤཱཀྱའི་བསྟན་ལ་བྱ་བ་
མཛད་པ་ལ། །གསུང་རབ་ཉི་མའི་ཟེར་གཞོན་ཁ་ཕྱེ་ནས། །གདུལ་བྱ་པདྨོའི་ཚལ་
རབ་རྒྱས་པ་དང་། །མངའ་འབངས་བསྡུ་བ་བཞི་ཡིས་སྐྱོང་བ་དང་། །མི་མཐུན་
གནོད་པའི་ཕྱོགས་ལས་རྣམ་རྒྱལ་མཛོད། །བདག་ནི་འབད་མེད་ཡིད་ཀྱི་རྩིག་ངོས་
ལ། །ཁྱོད་སྐུའི་གཟུགས་མཆོག་འདི་ནི་ཡང་ཡང་བྲིས། །དྲན་པའི་ལག་པས་ཡང་
ཡང་བསུབས་ན་ཡང་། །མི་རྟོག་གཡོ་མེད་རི་མོ་ཟུབས་མ་གྱུར། །ཁྱོད་ཞལ་ཟླ་བ་
རྒྱུས་འདྲ་མ་མཐོང་ན། །ཀུ་མུཏ་ཟིལ་པའི་ཆུ་མས་ཅི་ཞིག་བརླན། །བཟའ་བྲལ་
ངང་མོ་མཚོ་མཐར་རྫ་རྔ་བརྡུང་། །གྲོགས་བྲལ་རི་དྭགས་ཁྱུ་ཡར་སོ་བྱེད་དང་། །
འདོད་ལྡན་ན་ཆུང་དུས་བཏབ་ཡོལ་བ་བས། །བདག་ནི་ཁྱེད་དང་སྐད་ཅིག་མ་
མཇལ་སྐྱོ། །རྒྱལ་བ་ཀུན་གྱི་དགོངས་པ་གཅིག་དབྱིངས་དང༌། །སེམས་ཅན་ཀུན་
གྱི་ཁམས་ཀྱི་རང་བཞིན་འདི། །གཉིས་མེད་ཟུང་འཇུག་ཆེན་པོར་རོ་གཅིག་་་་
པས། །བདག་དང་གཉིས་སུ་མེད་པར་བྱིན་གྱི་རློབས། །བཅུ་དྲུག་དགའ་བའི་ཆ་
རྫོགས་འོད་དཀར་ཅན། །རྡུལ་བྲལ་མུན་པ་སེལ་བའི་ཟེར་འཕྲེང་འདི། ། ཐུགས་
109



རྗེ་ནམ་མཁའི་ཀློང་ཡངས་ཕ་མཐའ་ཡས། །དབྱིངས་ཀྱི་དབང་ཕྱུག་དྲུང་དེར་
འབར་ཞིང་སོང་། ། ཞེས་ཕུལ་ལོ། །ཡང་སྐབས་ཤིག་ན། འགའ་ཞིག་ན་རེ།
ཆོས་རྗེའི་རྣམ་ཐར་རྣམས་ན། གཞན་ལ་ཟུར་འཚག་པ་འདྲ་བ་རེ་འདུག་སྟེ།
ངེད་ཀྱི་བརྟགས་ཤིང་དཔྱད་པས། ཧ་ཅང་རང་དྲང་དྲགས་པས་སྒུར་པོ་རས་སུ་
བོར་བའི་རྣམ་པ་ཅིག་འདུག གཞན། མ་གོ་བས་བལྟས་ན། སྡོམ་གསུམ་
རབ་དབྱེ་གཟེ་མ་ར་མགོ་འདྲ་ཟེར་བ་དང་འདྲ། ཟེར་བ་ལ་ངས་འདི་སྐད་བྱས།
མི་ལ་འཕོག་བསམ་པ་ནི་མ་ཤར། སྤྱིར་ཡང་སྙིགས་དུས་སུ་སོང་། ཐུབ་པའི་
གསུང་བཞིན་བལྟས་པས་དེ་དང་མཐུན་པ་རང་ནི་མ་མཐོང་། རང་ལ་ཡང་
འཁྱེར་འཁོས་མེད་པས། བློ་ལ་གང་ཤར་བྲིས་པ་ལགས། མིས་མི་བྱེད་པ་ཅིག་
བྱེད་ཀྱི་འདུག་ཀྱང་མ་བྱས། བྱེད་པ་ ཅིག་མི་བྱེད་པར་འདུག་ཀྱང་མ་བྱས།
སྙན་ངག་གི་ཡིན་ན། རང་བཞིན་བརྗོད་པའི་རྒྱུན་ལྟ་བུ་ལགས་པས་སྐྱོན་མེད་
དམ་བསམ་པ་ནི་ཤར་བྱས་སོ། ཡང་། ཆོས་རྗེ་དབང་ཚང་པ་ན་རེ། ཞིང་
སྐྱོང་གི་བསྟོད་པ་ཞིག་གྱིས་དང་གསུངས་པ་ལ། འདི་བྱས་སོ། ཧཱུྃ། ཆོས་
དབྱིངས་རྟོག་མེད་དུར་ཁྲོད་ཆེན་པོའི་ཀློང་། །འགག་མེད་རོ་ལངས་ཁྲག་གིས་
སྦགས་པའི་དབུས། །ཟུང་འཇུག་སེང་གདོང་ཡབ་ཡུམ་སྟོང་སྡེའི་ཚོགས། །བསྟན་
པའི་ལས་མཛད་དྲག་པོའི་གནས་འདིར་བཞུགས། །མཆེ་བ་ཟངས་ཡག་ཧ་ཧར་
རྒོད་པ་འདིས། །དུག་གསུམ་རྩད་གཅོད་མ་རུངས་ཞལ་དུ་འཆེར། །གདོང་ལྔའི་
རལ་པ་ཕྱོགས་བཅུར་སྤྲུག་པ་ཡི། །རྡོ་རྗེའི་ཚ་ཚས་སྲིད་གསུམ་སྐྲག་པར་བྱེད། །
ཐུགས་ཀྱི་དགྱེས་བདེ་དམར་མོ་ཁྲག་རལ་ཅན། །ཁམས་གསུམ་གཡོ་ཞིང་གློ་སྙིང་
ཞལ་དུ་འཇིབ། །མ་མོ་འབུམ་སྡེའི་ཤུགས་གླུས་འགྲོ་སེམས་འཕྲོག ། བམ་རོ་ཕོ་
མོ་མདུན་ན་གློག་ལྟར་འཁྱུག ། གཞན་ཡང་སྡེ་བརྒྱད་དམག་དཔོན་ཆེན་པོ་
བརྒྱུད། བདུད་དམག་འབུམ་ཕྲག་མང་པོས་ཡོངས་བསྐོར་བ། ། ཤ་ཁྲག་དམར་
110



གྱི་གཏོར་ཆེན་དམ་པ་དང་། །ཛ་གད་ཕུད་ཀྱི་མཆོད་པ་འདི་བཞེས་ལ། །སངས་
རྒྱས་བསྟན་པ་གཉན་པོ་བསྲུངས་བ་དང་། །རྣལ་འབྱོར་བསམ་པའི་དོན་ཀུན་
འགྲུབ་པར་མཛོད། །བསོད་ནམས་རྒྱ་མཚོ་མཆོག་ཏུ་ཤིས་པར་ཤོག །ཅེས་སྨྲས་
སོ། ཡང་ སྐབས་ ཤིག་ན། མི་འགའ་ཞིག་ དང་ འཕྲོས་ གཏམ་ བྱུང་ བ་ ལ།
གྲུབ་ཆེན་གོང་མ་རྣམས་ཀྱིས་ཞལ་ནས་ཐོན་ཚད་གསུངས་པས་དོན་བཟང་པོ་བྱུང་
བ་དང་། དེ་ལ་མིང་སྙན་པོ་དོ་ཧ་ཟེར་བ་རེ་བཏགས་འདུག་བྱས་པས། འོ་ན་
ཁྱེད་ཀྱིས་ཀྱང་ཐོན་ཚད་གསུངས་དང་ཟེར་བ་ལ་འདི་བྱས། ཁམས་གསུམ་སྒྲ་
རྣམས་ཚེ་ཡི་སྙིང་པོ་ཛི་ཝཱནྟི། །གཟུགས་བརྙན་མ་ལུས་མགོན་པོ་ཚེ་དཔག་མེད་
པའི་སྐུ། །སེམས་ཉིད་འདི་ཀུན་གདོད་ནས་མི་འཆི་འཆི་རི་ཤི། །ཧ་ཧ་བྱས་པས་
གད་མོ་ཤོར་ནས་སེམས་ཀྱི་མདངས་སུ་ལམ་ལམ་ལམ། །འཁོར་བའི་མཐའ་འདི་
སུས་ཀྱང་མི་ཤེས་སངས་རྒྱས་བཞུགས་ས་ག་ན་ཡོད། །ཡེ་ཤེས་འདི་ནི་ཆེས་ཀྱང་
ཕྲའོ་རྟོགས་པར་ཁྱོད་ཀྱིས་ཤེས་སམ་ཅི། །སྤ་ལོ་མེད་པའི་མགོ་བོ་སྤྲུགས་པས་ཞྭ་མོ་
བུད་པ་གད་མོ་བྲོ། །སྙིང་རྗེ་མེད་པའི་སྟོང་པ་བསྒོམས་པས་ཉན་རང་ཐོབ་པ་གོད་
ཁ་ཆེ། །དོར་མ་རྟ་མེད་རྒྱུ་བརྗེས་བྱས་པས་མདོམས་སྟོང་མཐོང་བ་སྐྱུག་རེ་བྲོ། །
ཡུལ་རྣམས་བགྲོད་པས་དགེ་སྦྱོར་ཆག་ནས་ཕ་ཡུལ་དྲན་པ་སྣང་བ་སྐྱོ། །བདེ་ཆེན་
རྟོགས་ནས་སྡུག་བསྔལ་མི་སྤོང་ཐམས་ཅད་སེམས་སུ་ཤེས་པས་དགའ། །སངས་
རྒྱུས་ཐོབ་ནས་འཁོར་བ་མི་སྤོང་གཉིས་སྣང་བར་ལག་འགྱེལ་བས་སྐྱིད། །མ་དག་
ལུས་འདི་སྒྱུ་མར་ཤར་ན་བསྐྱེད་རིམ་ཆེད་དུ་བསྒོམ་རྒྱུ་མེད། །ཅ་ཅོའི་ངག་འདི་
བྲག་ཆར་རྟོགས་ནས་བཟླས་པ་བྱས་པས་ལྷག་རྒྱུ་མེད། །གང་ཤར་སེམས་འདི་
ཆོས་སྐུར་ཤེས་ན་མཉམ་གཞག་གཞན་དུ་འཇོག་རྒྱུ་མེད། །འགྲོ་ཀུན་སྒྱུ་འཕྲུལ་
རོལ་པར་གོ་ན་རང་ལས་གཞན་དུ་འཁྲུལ་པ་མེད། །ཡང་། དེ་རིང་རང་ཡང་
འཆི་འོ་སྙམ་ན་འཇིག་རྟེན་བྱ་བས་གཡེང་རྒྱུ་མེད། །འགྲོ་བའི་སྡུག་བསྔལ་རྟག་ཏུ་
111



དྲན་ན་ཉན་རང་ས་ལ་འགྲོ་རི་ཤི། །རྟག་ཏུ་དྲན་པ་རྒྱུན་ཆགས་ཡོད་ན་རྨི་ལམ་
འཁྲུལ་ཕྱིར་ག་ལ་འགྲོ། །བྱ་བ་ཐམས་ཅད་བློ་ཡིས་བཏང་ན་འདུན་མ་གཅིག་ཀྱང་
བསྒྲུབ་རྒྱུ་མེད། །འདུ་ཤེས་འདོད་ཆགས་ཡོངས་སུ་གྲོལ་ན་ཆོས་མིན་སྡིག་པ་ག་ན་
མཆིས། ། ཡང་། ཡང་དག་ལྟ་བ་དམིགས་སུ་མེད་ན་ཇི་ལྟར་བྱས་ལ་སྒོམ་པ་
མིན། །རང་དང་གཞན་ནི་ཐ་དད་མེད་ན་རང་རིག་གཞན་རིག་ཇི་ལྟར་ལགས། །
རྟགས་དང་མཚན་མ་འཁྲུལ་པ་ཡིན་ན་ནང་དོན་རིག་རྟགས་གང་ལྟར་འོང་། །
ལྷོད་དེ་གཞག་པས་དོན་ཀུན་རིག་ན་ཧྲིལ་གྱིས་བསྒྲིམས་པའི་དགོས་པ་གང་། །ཅི་
བྱེད་རང་འདོད་དྲི་མ་མེད་ན་སེམས་བསྐྱེད་ཚིག་དེ་རྣ་བ་ཚ། །བསྒྲུབ་བྱའི་རེ་བ་
དྲུང་ནས་ཕྱུང་ན་འབྲས་བུ་ཆེན་པོ་ཨ་ལ་ཧོ། །བྱས་སོ། །ཡང་སྨན་ཐང་རྫ་སྣར།
རྒྱལ་ཡང་དགོན་པའི་མགུར་འབུམ་གྱི་ལུང་བྱས། ཁོང་ཁ་ཅིག་ན་རེ། མར་མི་
གླིང་གསུམ་དང་བཅས་པའི་མགུར་འདི་ཚོ་རང་ལེགས། ལད་མོ་ཙམ་ཡང་མི་
ཤེས་པ་འདྲ་ཟེར་བ་ལ། ངས་འདི་སྐད་བྱས། ཐུགས་རྗེ་མ་སྙོམས་པ་ཡིན་མོད།
མགུར་གྱི་ཚིག་འདྲ་མོ་ལོས་ཤེས་བྱས་ནས། གླིང་ཆེན་པོའི་རྡོ་རྗེ་གདན་དྲུག་མ་
དང་དོན་མཚུངས་པའི་མགུར་འདི་བྱས་སོ། །རྗེ་ན་མོ། རང་སེམས་བདེ་ཆེན་
གྱི་ཁང་བཟང་ན། །རང་སྣང་འགག་མེད་ཀྱི་མཁའ་འགྲོ་བཞུགས། ། ཐབས་་་་
མཆོག་ཁྱད་པར་ཅན་ཅིག་དེ་ན་གདའ། །ཆགས་པས་བུད་མེད་མ་བསྟེན་ཨང་། །
ངོ་བོ་ཁྱབ་གདལ་གྱི་ཞིང་ཁམས་ན། །རང་རིག་རང་གསལ་གྱི་བླ་མ་བཞུགས། །
ཐུགས་ཡིད་བསྲེ་ས་ཅིག་དེ་ན་གདའ། ། ཟོག་པོའི་མགོ་སྐོར་མ་འཚོལ་ཨང་། །
གདོད་ནས་རྣམ་དག་གི་དོ་ར་ན། །ཟུང་འཇུག་ཕྱོགས་བྲལ་གྱི་གར་མཁན་་་་་
འཁྲབ། །ལྟད་མོ་ཡ་མཚན་ཅན་ཅིག་དེ་ན་གདའ། །འཁྲུལ་པའི་འབག་འཆམས་
ལ་མ་བལྟ་ཨང་། །སྡུག་བསྔལ་དང་ལེན་གྱི་ཕ་ཡུལ་ན། །ཚིག་ངན་བྱང་ཆུབ་ཀྱི་ཕ་
མ་བཞུགས། །དྲིན་འཁོར་ཐབས་མེད་པ་ཅིག་དེ་ན་གདའ། །གཟུང་འཛིན་གྱི་མ་
112



རྒན་མ་གསོས་ཨང་། །སྣང་བ་སྣ་ཚོགས་ཀྱི་སྐྱེད་ཚལ་ན། །བྱ་རྩོལ་འཛིན་བྲལ་གྱི་བྱ་
སྐད་སྒྲོག ། ཀླུ་སྡིངས་ཉམས་སུ་དགའ་བ་ཅིག་དེ་ན་གདའ། །སྡིག་ཟས་ཀྱི་རི་
ལྟད་མ་བྱེད་ཨང་། །མཉམ་ཉིད་ཀྱི་ནམ་མཁའ་ཡངས་པ་ལ། །དགེ་ཚོགས་ཀྱི་ལྷོ་
སྤྲིན་ཆེན་པོ་འཐིབས། །དངོས་གྲུབ་ཀྱི་སྦྲང་ཆར་སི་ལི་ལི། །ཕྱོགས་འཛིན་གྱི་སེར་
བ་མ་བརྡུང་ཨང་། །ཀུན་གཞི་ཀ་དག་གི་ཞིང་ས་ན། །ཚོགས་གཉིས་ཀྱི་སོན་དང་
ཆུ་ལུད་འཛོམས། །བདག་གཞན་གྱི་དགོས་འདོད་བང་བ་ཁེངས། །རྒྱུད་ངན་གྱི་
ཐ་རེངས་མ་རྨོ་ཨང་། །ཞེ་སྡང་རང་དག་གི་དཔའ་བོ་དེ། །བྱམས་དང་སྙིང་རྗེའི་
ཡ་ལད་གྱོན། བརྩོན་འགྲུས་ཀྱི་རལ་ཁ་མཁའ་ལ་འཕྱར། །ལོག་རྟོག་གིས་དགེ་
རྩ་མ་བཅོམ་ཨང་། །འཁོར་འདས་གཉུག་མའི་རྒྱལ་སྲིད་ལ། །འཁོར་བའི་མིང་
འདོགས་བཞག་རུང་ཆོག ། ཀུན་རྫོབ་ལོགས་སུ་མ་བསྒྱུར་བར། །ཐམས་ཅད་
གཅིག་ཏུ་རྫོགས་པར་རོལ། །ཅེས་ཀྱང་སྨྲས་སོ། །ཡང་འགའ་རེ་ཟེར་དུས། རྗེ་
ཀརྨ་པ་དང་ཚོའི་ལྷག་གཏོར་ཚུན་ཆད་ཚད་ལས་རྫིག་པར་འདུག ཁྱེད་འབྲུག་
པ་ཚོ་ལ་ཕྱག་ལེན་གཞུང་མ་མ་གཏོགས་ཆོ་ག་རྔམ་ཆེན་རང་མེད་པ་འདྲ་ཟེར།
ངས་འདི་བྱས། སྤྱིར་གྱིས་ངེད་བཀའ་གདམས་པ་དང༌། འབྲུག་པ་འདི་་་་༌
བྱམས་སྙིང་རྗེ་དང༌། བཟོད་པ་ལ་ནན་ཏན་བྱེད་པ་མ་གཏོགས། ཤ་ཟོ་ཁྲག་
འཐུང་ཟེར་བ་ལ་དགའ་ཚོར་ཆེན་པོ་རང་མེད། ཡང་བསྒྲལ་བའི་ཞིང་བཅུ་རང་
ཚང་བ་ཅིག་སྒྲོལ་ན། ཡེ་ཤེས་ཀྱི་མགོན་པོ་ཕྱག་བཞི་པའི་རྒྱུད་དཀྲུགས། །ལུང་
གཅུས་མན་ངག་བཏོན་ནས། ཤིན་ཏུ་རྔམ་པའི་བསྐུལ་དང་བཅས། སྙིང་
རྗེས་ཚར་གཅོད་པ་དང་རྗེས་སུ་འཛིན་པའང་འདུག ལྷག་གཏོར་ཡང་རྔམ་པོ་
བྱས་རུང་ལོས་ཡོང་བྱས་པས། འོ་ན་ཆོས་རྗེས་ལྷག་གཏོར་རྔམ་པོ་འདི་འདྲས་
ཡོང་ཅིག་མཛོད་དང་ཟེར་བ་ལ་འདི་བྱས་སོ། །ཧཱུྃ༔ ང་ནི་དཔལ་ཆེན་ཁྲོ་བོའི་་
གཙོ། །དཀོན་མཆོག་གསུམ་པོ་མཆོད་ཟིན་གྱི། །ལྷག་ལ་དབང་བའི་ཕོ་ཉ་མོ། །
113



འདིར་འདུས་ཐམས་ཅད་ལྷག་ལ་རོལ། །དཀོན་མཆོག་གསུམ་གྱི་བསྟན་པ་
སྲུངས། །ལོག་པར་ལྟ་བའི་དགྲ་བགེགས་སྒྲོལ། །རྣལ་འབྱོར་བཅོལ་བའི་འཕྲིན་
ལས་མཛོད། །ལྷག་ལ་དབང་བའི་ཕོ་ཉ་ནི། །མི་ཤ་ཁྲག་གི་དྲི་ཚོར་ན། །ལྕེ་བསྒྱུར་
མིག་འཁྲུག་སྟོང་གསུམ་མྱུལ། །གཞན་ཡང་ལུས་ཕྱེད་ཁྲག་གིས་སྦགས། །ནང༌
ཁྲོལ་རྒྱུ་མ་མཁལ་མ་ཡིས། །ལག་གཉིས་བཀང་ནས་རྒྱུགས་པ་རྣམས། །ཕུད་ལྷག་
བཤུལ་ཆུའི་གཏོར་མ་ལོངས། དཀོན་མཆོགགསུམ་གྱི་བསྟན་པ་སྲུངས། ལོག་
པར་ལྟ་བའི་དགྲ་བགེགས་དང་སྒྲོལ། རྣལ་འབྱོར་བཅོལ་བའི་འཕྲིན་ལས་་༌་
མཛོད། བམ་ཆེན་ཤ་ལ་རོལ་པ་དང་། །ཁ་སྣ་ཁྲག་གིས་བསྐངས་པ་དང་། །
ཤུགས་གླུ་སྨྲེ་སྔགས་གར་སྟབས་བསྒྱུར། །རྫུ་འཕྲུལ་སྣ་ཚོགས་ལས་ལ་འཇུག །ས་
རྡོ་རི་རབ་བསྒུལ་བ་དང་། །ཉི་ཟླ་ཐང་ལ་འབེབས་པ་སོགས། །ཕུད་ལྷག་བཤལ་
ཆུའི་གཏོར་མ་ལོངས། དཀོན་མཆོག་གསུམ་གྱི་བསྟན་པ་སྲུངས། ། ལོག་
པར་ལྟ་བའི་དགྲ་བགེགས་སྒྲོལ། རྣལ་འབྱོར་བཅོལ་བའི་འཕྲིན་ལས་མཛོད།
མཆུ་རྣོ་ལག་པ་དམར་བ་དང༌། །ཉི་ཟེར་མདངས་ལྟར་མིག་འཁྲུག་ཅིང་། །མགྲིན་
པ་སྐུད་པ་ལྟར་ཕྲ་བ། །ཁྲག་གི་རྦ་ཀློང་དཀྲུག་པ་དང་། མཁའ་ལ་འགྲོ་དང་ཟེར་
ལ་བཞོན། ། ཆུ་མཐའ་བསྐོར་ཞིང་དཀྱིལ་འཁོར་མྱུལ། ། ཕུད་ལྷག་བཤལ་ཆུའི་
གཏོར་མ་ལོངས། དཀོན་མཆོག་གསུམ་གྱི་བསྟན་པ་སྲུངས། ལོག་པར་ལྟ་
བའི་དགྲ་བགེགས་སྒྲོལ། རྣལ་འབྱོར་བཅོལ་བའི་འཕྲིན་ལས་མཛོད། སྒྲ་སྐད་
སྒྲོག་དང་ལྐུགས་བརྫུ་འདེབས། །ནམ་མཁའ་གང་བའི་ཁྲག་ཆར་འབེབས། །ས་
གཞི་རྡོ་རྗེའི་སེར་བས་བརྡུང་། །གཟུགས་མེད་ཤུགས་གླུ་ཙེར་རེ་རེ། །ནམ་ཕྱེད་འོ་
དོད་ལྷངས་སེ་ལྷང༌། །ལུས་པོ་ཕག་གི་སྤུ་ཅན་དང༌། །མཆུ་ཡོན་པོ་ལ་སྣ་འཕྱང་
པོ། །ཕུད་ལྷག་བཤལ་ཆུའི་གཏོར་མ་ལོངས། དཀོན་མཆོག་གསུམ་གྱི་བསྟན་པ་
སྲུངས། ལོག་པར་ལྟ་བའི་དགྲ་བགེགས་སྒྲོལ། རྣལ་འབྱོར་བཅོལ་བའི་འཕྲིན་
114



ལས་མཛོད། །ཅེས་ཕུད་ལྷག་ཕྱི་སྒོར་སྤུངས་ལ་བཞག་གོ དྲག་པོའི་ལས་འདི་
རྣམས་སངས་རྒྱས་ཀྱི་བསྟན་པའི་ཆེད་དུ་བྱས་ན་ཉེས་པ་མེད་པའི་སྟེང་དུ་དགེ་བ་
ཆེན་པོར་འགྱུར་མོད། གཞན་རང་འདོད་ཀྱི་ཕྱིར་ཆོས་སྐྱོང་སྐུལ་བ་ནི་འཁུལ་
ཡོང་མི་འཁུལ་ཞིང་། འཁུལ་ནའང་ཆད་པ་མཉམ་པོར་འོང་བ་འདྲ་བསམ་པ་
ཤར་བྱས། ཡང་ཁོང་རྣམས་ན་རེ། ཆོས་རྗེའི་གསུང་མགུར་འདི་ཀུན་དོན་
བཟང་པོ་ལ་གོ་དོན་ཕིགས་པོ། བདེན་པོ་མང་པོ་འདུག་སྟེ། སྐྱོ་བ་སྐྱེ་བའི་ངེས་
འབྱུང་འཁུལ་པོ་དེ་འདྲ་རང་མི་འདུག་ཟེར། ངས་འདི་སྐད་བྱས། མགུར་
ཉམས་དགའ་ལ་འཐེན་པ་འདི་རྟེན་འབྲེལ་ལེགས་ཤིང་དོན་གོ་བ་རེ་ནི་ཡོད། སྐྱོ་
བ་སྐྱེ་བའི་ཆོས་བཤད་པས་སེམས་ལ་ནི་མི་འཇོག གཙང་པ་རྒྱ་རས་པའི་ཞལ་
ནས། རྗེ་གོང་མའི་གདན་ས་རི་ཁྲོད་ལ། ། སེམས་སྤྲོ་བ་སྐྱེ་བའི་ཆོས་བཤད་་
ཀྱང་། །ཁོང་སྒྲུབ་ཚུགས་ཐུབ་པ་གཅིག་ཀྱང་མེད། ། གླུ་བླངས་པས་ཕན་པ་ཅང་
གདའ་འམ། ། གསུངས་པ་དེ་ཐུགས་བདེན་མོད། ངས་ཀྱང་གླུ་སྐྱོ་མོ་དེ་འདྲ་
ཡོད་དེ། འཐེན་པ་ལ་དགོས་པ་ཙམ་མ་མཐོང་བྱས་པས། འོ་ན་སངས་རྒྱས་ཀྱི་
གསུང་ལས། འཁོར་བ་ལ་ཅུང་ཟད་སྐྱོ་ནའང་དགོས་པ་ཅན་དུ་གསུངས་པས་
ཅིས་ཀྱང་གནང་དགོས་ཟེར་བ་ལ་འདི་བྱས་སོ། ། ན་མོ། ཞེ་སྡང་སྦྲུལ་ནག་
གཏུམ་པོའི་གནས་བཅས་ཤིང༌། ། ལས་ཀྱི་གཅན་གཟན་སྟག་གཟིག་རབ་རྒྱུ་་་་
བའི། ། སྲིད་པ་མཐའ་མེད་བས་མཐའི་འབྲོག་དགོན་ན། །གཏི་མུག་མུན་་་་་་
འཐིབས་བླང་དོར་གོ་ལོག་སྤྱོད། །ལེགས་པའི་ལམ་སྟོར་གར་འགྲོའི་ཆ་རྒྱུས་་་་་
མེད། །དགེ་བའི་གྲོགས་མེད་དམུས་ལོང་བདག་འདྲ་རྣམས། ། དཀོན་མཆོག་་་་
ཐུགས་རྗེ་ཅན་གྱིས་དཔུང་བསྐྱེད་རུང་། །ལས་ཀྱི་གཤིན་རྗེས་བཙོན་རར་འཁྲིད་
པ་འདྲ། །སྡུག་བསྔལ་ཆུ་སྲིན་མང་པོའི་གནས་བཅས་ཤིང་། །འཁོར་བའི་མཚོ་
ཆེན་ཉོན་མོངས་རྦ་རླབས་ཅན། །མ་རུངས་ངན་སོང་ཀློང་ནག་འཁྱིལ་བ་་་་་་
115



འདིར། ། སྐྱེ་གནས་རྣམ་བཞིའི་རྫོང་ཆེན་ལ་ཞུགས་ཏེ། ། ཐོག་མེད་དུས་ནས་་་་
འཁོར་ཞིང་འཁྱམས་ལགས་ཀྱང༌། །རྣམ་གྲོལ་ཞི་བའི་ལམ་མཆོག་མ་རྙེད་པའི། །
ལས་ངན་ཚོང་ཕྲུག་སྲིན་མོའི་གླིང་ཚུད་རྣམས། །དགེ་ཚོགས་རྦ་ལ་ཧས་ཀྱང་སྐྱོབ་
པར་དཀའ། །ཐུབ་བསྟན་གླིང་བཞིའི་དཔལ་མགོན་ནུབ་རིར་ཕྱིན། །འགྲོ་བའི་
དགེ་ལེགས་པད་ཚལ་ཟུམ་ལ་ཉེ། །བཤེས་གཉེན་རྐང་དྲུག་བུང་བའི་འཕུར་ལྡིང་
ཡང༌། །ཞིང་གཞན་སྨན་ལྗོངས་དྲི་ཞིམ་ནགས་ནང་འཕུར། །བདུད་དཔུང་སྡིག་
པའི་གྲིབ་སོས་ཕྱོགས་མཐར་ཁྱབ། །ནག་ཕྱོགས་ལྷ་མིན་བཞིན་རས་ཀུནྡའི་་་་་
ཚལ། ། ལས་ངན་ཟེའུ་འབྲུ་གསར་པས་རྣམ་པར་མཛེས། ། སྙིགས་དུས་སྐྱེས་པ་
རང་ནས་རྣམ་པར་སྐྱོ། །ས་གཞིའི་ཁྱོན་ཀུན་ནགས་ཚལ་དྲ་བས་དབེན། །མེ་ཏོག་
ལྗོངས་རྣམས་ངམ་གྲོག་གཅོང་རོང་ཅན། །སྐྱེ་བོ་ཐམས་ཅད་ཁྲོ་གཏུམ་ཁྲེལ་མེད་
ཅིང་། །རབ་བྱུང་ཕལ་ཆེར་བསླབ་གསུམ་གོས་དང་བྲལ། །རི་ཁྲོད་བས་མཐར་
ཚོང་འདུས་རྣམ་གཡེང་གསོག །མཚན་ལྡན་འགྲོ་བའི་མགོན་རྣམས་ཞིང་གཞན་
གཤེགས། །ལྷ་ལས་ལྷག་པའི་ལུས་མཆོག་འདི་བླངས་ནས། །ལས་ངན་ངན་འགྲོ་
བསྒྲུབ་འདི་རྣམ་པར་སྐྱོ། །ཅེས་སྨྲས་པས། ད་འོ་ན་ཀོང་རྟ་མ་དོན་བཟང་པོ་
ཡོད་པ་ཞིག་མཛོད་དང་ཟེར་བ་ལ་འདི་བྱས་སོ། །ཨ་ཧོ་ཉོན་ཁྱོད། བླ་མ་དེ་
མཚན་ལྡན་སངས་རྒྱས་དང་མཇལ། ། ཕྱོགས་བྲལ་གྱི་མོས་གུས་ལ་ཚུར་ཤོག་་་་
སྨྲོས། །ཐུགས་ཡིད་འདྲེས་པ་འདི་ཉམས་སུ་དགའ། །རང་སེམས་སུ་ཤེས་པ་འདི་
བློ་རེ་བདེ། །དང་པོ་ཐེག་ཆེན་སོ་ཐར་ཞུས། །གཙང་མའི་གོས་གསུམ་ལ་ཚུར་ཤོག་
སྨོས། །ངུར་སྨྲིག་གྱོན་པ་འདི་ཉམས་སུ་དགའ། །བག་དང་ལྡན་པ་འདི་བློ་རེ་
བདེ། །བར་དུ་ཐེག་ཆེན་སེམས་བསྐྱེད་ཐོབ། །བདག་ལས་གཞན་གཅེས་ལ་ཚུར་
ཤོག་སྨྲོས། ། གཞན་ཕན་གྱི་སྤྱོད་པ་འདི་ཉམས་སུ་དགའ། །རང་འདོད་ཟད་པ་
འདི་བློ་རེ་བདེ། །མཐའ་མར་སྨིན་བྱེད་དབང་བཞི་ཞུས། །གྲོལ་ལམ་བསྐྱེད་་་་
116



རྫོགས་ལ་ཚུར་ཤོག་སྨྱོས། །དབང་བཞི་སེམས་ལ་ཐོབ་པ་འདི་ཉམས་སུ་དགའ། །
སྟན་ཐོག་གཅིག་ཏུ་རྫོགས་པ་འདི་བློ་རེ་བདེ། །གནས་ལུགས་ལྟ་བ་མཐའ་བྲལ་
ཡོད། ། དམིགས་མེད་ཀྱི་སྒོམ་པ་ལ་ཚུར་ཤོག་སྨྲོས། ། སྤྱོད་པ་ཕྱོགས་བྲལ་འདི་
ཉམས་སུ་དགའ། །འབྲས་བུ་སྐུ་གསུམ་འདི་བློ་རེ་བདེ། །དམ་ཚིག་དེ་ཡེ་བསྲུངས་
ཀྱི་རྒྱལ་པོས་ཤེས། །བསྲུངས་མེད་ཀྱི་དམ་ཚིག་ལ་ཚུར་ཤོག་སྨྲོས། །བསྲུང་བྱ་དང་
བྲལ་བ་འདི་ཉམས་སུ་དགའ། །ཉེས་ལྟུང་མེད་པ་འདི་བློ་རེ་བདེ། །ཉམས་ལེན་དེ་
ཕ་རོལ་ཕྱིན་པ་ཡིན། །འདུ་ཤེས་དང་བྲལ་བ་ལ་ཚུར་ཤོག་སྨྱོས། །ཤེས་རབ་མཐར་
ཕྱིན་འདི་ཉམས་སུ་དགའ། ། སྔོ་བྱེད་དང་བྲལ་བ་འདི་བློ་རེ་བདེ། ། ཕ་ཡུལ་དེ་
རྒྱལ་ ཁམས་ ཕྱོགས་ མེད་ ཡིན། ། འཇིག་རྟེན་བློས་བཏང་ ལ་ཚུར་ ཤོག་སྨྱོས། །
འདོད་ཆུང་ཆོག་ཤེས་འདི་ཉམས་སུ་དགའ། །གང་བྱུང་གིས་ཆོག་པ་འདི་བློ་རེ་
བདེ། །ཕ་ཁང་དེ་ལྕོག་བུ་རང་ཤོང་ལ་བྱས། །ལུས་གནད་ལྟ་སྟངས་ལ་ཚུར་ཤོག་
སྨྲོས། ། སྒོ་གསུམ་འཇུན་ལུགས་འདི་ཉམས་སུ་དགའ། །རིག་པ་རྐྱང་འདེད་འདི་
བློ་རེ་བདེ། །གོས་སུ་རས་གོས་རྐྱང་པ་ཅིག་གྱོན། །གཏུམ་མོའི་བདེ་དྲོད་ལ་ཚུར་
ཤོག་སྨྲོས། །ཡེ་ཤེས་མེ་དཔུང་འདི་ཉམས་སུ་དགའ། །འོད་གསལ་དུ་འདུན་པ་
འདི་བློ་རེ་བདེ། །ཁ་ཟས་འདི་གོང་མ་ཡི་གསོལ་ཟས་ལ་བྱས། །བསམ་གཏན་གྱི་
ཟས་ལ་ཚུར་ཤོག་སྨྲོས། །སྡིག་ཟས་དང་བྲལ་བ་འདི་ཉམས་སུ་དགའ། །རྩོལ་སྒྲུབ་
མི་དགོས་པ་འདི་བློ་རེ་བདེ། །སྤྱོད་ལམ་འདི་སྣང་བ་གདོང་འདེད་ལ་བྱས། །གང་
བྱུང་གི་མདུན་མ་ལ་ཚུར་ཤོག་ས། ། ཆེ་ཚུགས་མི་དགོས་པ་འདི་ཉམས་སུ་་་་
དགའ། །ཅིས་ཀྱང་ཆོག་པ་འདི་བློ་རེ་བདེ། །མཆེད་གྲོགས་དེ་ཆོས་མཛད་གོང་མ་
ཡིན། །བརྩེ་གདུང་དང་དམ་ཚིག་ལ་ཚུར་ཤོག་སྨྲོས། །གྲོགས་ངན་དང་བྲལ་བ་
འདི་ཉམས་སུ་དགའ། །སྡིག་གྲོགས་སྤངས་པ་འདི་བློ་རེ་བདེ། །སྣང་བ་ཡི་སྟེང་དུ་
གར་ཅིག་བསྒྱུར། །རང་རིག་རང་ཤར་ལ་ཚུར་ཤོག་སྨྲོས། །རྟག་ཆད་དང་བྲལ་བ་
117



འདི་ཉམས་སུ་དགའ། །འཛིན་མེད་ལྷུག་པ་འདི་བློ་རེ་བདེ། །ཅེས་སྨྲས་སོ། །
ཡང་སྐབས་ཤིག་ན། ར་ལུང་དཔོན་རིན་པོ་ཆེའི་བཀའ་ལུང་ལ། ལྷོ་བདེ་ཆེན་
སྡུག་ གི་ གནས་ འདི་ ཁྱོད་ ཀྱིས་ བཟུང་ ན་ ཡོང་ བ་ འདུག་ བཀའ་ ཕེབས་ པ་ ལ།
བདག་མོན་ཕྱོགས་སུ་རྒྱུན་པར་སྡོད་པ་མི་ཤར་བས་མི་ནུས་ཞུས་པས། རྒྱུན་པར་
ཁྱེད་ རང་ སྡོད་ ག་ ན་ དགོས། མི་ ཡོན་ ཏན་ དགའ་ མོ་ ཡོད་ པ་ ཅིག་ བསྐོས།
སྐབས་དག་ཁྱེད་རང་སླེབས་པ་བྱེད་མོད་གསུངས། ང་ཡི་སེམས་ལ་འདི་འདྲས་
ཤར་བྱུང་ཞུས། མི་ཡོན་ཏན་ཡོད་པ་རྗེ་རང་གིས་འཚོལ་མཛོད། ཡོན་ཏན་
ཡོད་པ་ལ་གཙང་པ་རྒྱ་རས་པའི་བྱེ་མའི་སྒང་ཡུར་དང་འདྲ་བའི་འགལ་བ་
འདོམས་པ་ཅིག་དགོས་པར་འདུག ཁྱད་པར་དགོན་པ་འཛིན་པ་དང་གྲྭ་བུ་
སློབ་སྐྱོང་པ་ལ། སེར་སྣས་ཁབ་སྐུད་ཚུན་གསོག་ནུས་པ་ལ། གཏོང་ཕོད་གང་
ལ་ཡང་མ་ཆགས་པ་ཅིག་དགོས། ཚུལ་ཁྲིམས་གཞན་ནོར་དུག་བཞིན་སྤོང་བ་ལ།
བརྩོན་འགྲུས་རང་མ་གཏོགས་གཞན་གྱི་དྲི་མི་མནམ་པ་ཅིག་དགོས། ཕྲལ་དུ་བུ་
ཚ་ དང་ཡང་ མཐུན་པ་ལ་འུ་ཐུག་ན་ གཤིན་རྗེ་ལའང་མི་བརྩི་ བ་ ཅིག་དགོས།
རང་གི་ལྟོ་གོས་བསྲན་ནས་མི་ཡིད་འཛིན་པ་ལ། མ་བྱུང་ན་ཅོག་འཇོག་པའི་
སྙིང་ཁམས་ཆེན་པོ་ཅིག་དགོས། ཁོག་ཡངས་ལ་སོས་དལ་བ་ལ། ཆེ་དྲག་ལ་ཅ་
ག་དག་པ་ཅིག་དགོས། ཁ་ཞིམ་བུ་ལས་སྙན་པ་ལ། གཏིང་གཡག་རྒན་གྱི་
མཇིང་པ་ལས་གཅུ་དཀའ་བ་ཅིག་དགོས། མི་ཟེར་རྣ་བར་ཐོས་ཚད་ལ་བརྟག་
དཔྱད་གཏོང་བ་ལ། ལེགས་ཉེས་མགོ་ལྟག་འབྱེད་པས་སུའི་ཁ་ལ་ཡང་མི་ཉན་པ་
ཅིག་དགོས། གཉེན་དང་ཉེ་བ་ལ་འབྲེལ་མི་གཅོད་ཅིང༌། ཕྱོགས་སུ་མ་ལྷུང་བ་
ཅིག་དགོས། མཚན་ལྡན་གྱི་བླ་མའི་བཀའ་མི་གཅོག་ཅིང་། ཟོག་པོའི་སློབ་
དཔོན་ལ་བློ་མི་གཏོད་པ་ཅིག་དགོས། ཕྲག་གང་མི་ཡི་ཁ་ལན་འཇལ་ཞིང་ཡ་
སྲོང་དགོས་པས་ཐབ་ཁ་བཟང་ཞིང་། ཕུགས་ངན་སོང་གི་རྒྱུ་ལས་ངན་པའི་སྡིག་
118



པ་ཡིན་པས་རྒྱུ་འབྲས་ལ་འཛེམ་པ་ཅིག་དགོས། གཏིང་དགེ་སྦྱོར་བཟང་རུང་
མིས་མི་གོ་ཞིང་འཕྲལ་སྤྱོད་ལམ་ལེགས་པ་ཅིག་དགོས། ངན་པ་ལ་ངན་ལན་
དང་། བཟང་བྱས་ལ་བཟང་ལན་འཕྲུལ་དང་ཡུན་དུ་མི་བརྗེད་པ་ཅིག་དགོས།
འཕྲལ་ཁ་ཉུང་ལ། དགོས་དུས་སུ་ཚིག་དོན་མི་འཛོལ་བབ་ཁ་ནས་ཆུ་འཕོ་བ་
འདྲ་བ་ཅིག་དགོས། མི་ཐུབ་པའི་དགྲ་ལ་བབས་ཤེས་པ་ཅིག་དགོས། ཐུབ་
པའི་དུས་སུ་ངན་སྡང་མི་བྱེད་པ་ཅིག་དགོས། ཆོས་དང་འཇིག་རྟེན་གང་ལའང་
གནས་སྐབས་དང་འགྲོ་མཚམས་ཤེས་པ་ཅིག་དགོས། ལུས་ལ་དཔའ་རྩལ་་་
འཛོམས་རུང་གཞན་ལ་མི་ངོམ་པ་ཅིག་དགོས། ཐམས་ཅད་ལ་སྤྱི་སྙོམས་ཡོད་པ་
ལ། ཞབས་ཏོག་དང་ཞབས་འདྲེན་སུས་བྱས་ངོ་ཤེས་པ་ཅིག་དགོས། བྱ་བ་
གང་ལའང་རྫུན་དང་དྲང་པོའི་མཚམས་ཚིགས་ཤེས་པ་ཅིག་དགོས། མཐར་
ཐུག་རྣམ་པ་ཐམས་ཅད་མཁྱེན་པའི་སངས་རྒྱས་མ་གཏོགས་གང་གིས་ཀྱང་ཕན་མི་
ཐོགས་པར་ཤེས་པ་ཅིག་དགོས། དེས་མཚུངས་པའི་ཆོས་དང་མ་འབྲེལ་ན་གང་
ལའང་བློ་མི་གཏོད་པ་ཅིག་དགོས། ཆོས་པ་ཡིན་མིན་བདག་ལས་གཞན་གཅེས་
པར་འཛིན་མི་འཛིན་བལྟས་ནས་དཔྱད་ཤེས་པ་ཅིག་དགོས། དེ་འདྲའི་མི་དེ་
ཡོན་ཏན་ཡོད་པར་མངོན་པས། དེ་འདྲས་ནི་ངེད་རང་གི་གཡོག་ཨེ་བྱེད་ཀྱང་མི་
ཤེས། གཞན་བྱུར་རྡོ་བྱས་རུང་མི་གོ་མི་ཆོད་པ་དེ་ཀ་ཡིན་ནམ་བསམ། ནོར་བུ་
བྱས་རུང་མི་ཡོན་ཏན་ཅན་དེ་ཡིན་པ་འདྲ། མི་བསོད་ནམས་ཅན་གཅིག་གི་ཞོར་
ལ་མི་མང་པོ་སྐྱིད་འགྲོ། མི་ཆག་སྒོ་ཅན་གཅིག་གི་ཞོར་ལ་མང་པོ་ཅིག་སྔོ་ལོ་
འཕྱར་བ་འདུག་བསམ་པ་བྱུང་ལགས། དེས་ན་མི་གོ་ཆོད་ཤིན་ཏུ་དཀོན་ནོ་
ལགས། ཞེས་ཞུས་སོ། །ཡང་བཀའ་བརྒྱུད་པའི་སྒོམ་ཆེན་པ་རིག་པ་ལ་བརྟག་
དཔྱད་མ་བཏང་ཞིང་། ས་སྐྱ་བས་གྲུབ་མཐའི་རྣམ་གཞག་འགའ་རེ་གསུངས་
འདུག་པ་བཀའ་བརྒྱུད་པ་ལ་དགག་པ་མཛད་པར་གོ་ནས། བློ་མ་བདེ་བ་འགའ་
119



རེས། ངེད་ལ་ས་སྐྱ་བ་ལ་ཁ་ཅིག་ཐོངས་དང་ཟེར་བ་ལ། ས་པཎ་མཁས་གྲུབ་
ལ་སྡིག་པར་འགྱུར་བ་ནི་ཞུ་ག་ན་ནུས། ཁོང་རྣམས་ཀྱི་ངོ་ནི་མ་ལྡོག་པས། ས་
རང་ལ་དྲས་པ་འདི་བྱས་སོ། །ས་སྐྱ་པ་ཡི་གདུང་རབས་མཆོག ། ས་སྐྱ་པཎ་ཆེན་
ཞེས་བྱ་བས། །ས་ས་སོ་སོར་ཞལ་བཏང་ནས། ། ས་བསུབས་རྡོ་བསུབས་མཛད་
དགོངས་རུང༌། །ས་གསུམ་འཇིག་རྟེན་མགོན་པོ་ཡིས། ། ས་པཎ་གྱིས་མཛད་་་་
བསྟན་བཅོས་ལ། །ས་ལམ་དང་མཐུན་དགག་པར་མཛད། ། ས་ལ་གནས་པའི་
སེམས་དཔའ་མཉེས། །ས་གཞི་ལྟ་བུའི་གྲུབ་མཐའ་ལ། །ས་ཀུ་ཙེ་འདྲའི་རིག་པ་
ཡིས། །ས་རྡུལ་ཙམ་ཡང་གནོད་མ་ཚུགས། །ས་སྐྱ་པཎ་ཆེན་ཐུགས་སྐྱེངས་ཏེ། །
ས་གནས་སེམས་དཔའ་ཀུན་ལ་རྩོད། །ས་གཞི་ཟིལ་གནོན་འབྲི་ཁུང་པས། །ས་ཡི་
དཀྱིལ་འཁོར་ཀུན་ཁྱབ་པའི། ། ས་ཆེན་གོམ་པ་བདུན་བོར་ནས། །ས་ཐོབ་གྱུར་
བའི་སྡེ་སྣོད་བཤད། །ས་པཎ་འཇིགས་ནས་མཁའ་སྤྱོད་བྲོས། །ས་ཡི་རྣམ་གཞག་
སངས་རྒྱས་མཁས། ། ས་མ་ཐོབ་ལ་ས་རྒྱུས་ཅི། །ས་ར་ཧ་ཡི་སྙིང་པོའི་དོན། ། ས་
གཞི་ལྟ་བུར་བསྟན་པ་ལ། །ས་ཐོབ་གྱུར་བའི་བཤེས་གཉེན་རྣམས། །སངས་རྒྱས་
བསྟན་པའི་འཛིན་སྐྱོང་མཛོད། །ཅེས་སྨྲས་སོ། །
ཡང་ངེད་རང་གི་བུ་ཞིང་སྐྱོང་འབྲུག་གྲགས་ལ་ཚེ་ཁྲིད་མགུར་དུ་བྱས་པ།
ན་མོ་ཨ་མ་ར་ནི་ཛཱི་ཝཱ་ནི་ཡེ་སྭཱ་ཧཱ་ཧི། མཐའ་ཡས་མི་མཐུན་འཆི་བདག་དཔུང་
བཅོམ་ནས། །འཆི་མེད་ཚེ་ཡི་བུམ་པ་ཕྱག་ན་འཛིན། །མཐའ་ཡས་ཡོན་ཏན་
དཔག་མེད་སྤོ་ལ་འགྱིང་། །བརྒྱ་བྱིན་ཚེ་དཔག་མེད་ལ་ཕྱག་འཚལ་ལོ། །སྤྱི་བོར་
ཨོཾ་གྱི་རྣམ་པ་ཐམས་ཅད་ལས། །འོད་འཕྲོས་སྐུ་ཡི་འཆི་མེད་ཐམས་ཅད་བསྡུས། །
རང་ལུས་འགྱུར་མེད་སྣང་སྟོང་སྤྲུལ་སྐུར་ཐིམ། །གཟུགས་ཀུན་འགྱུར་མེད་རྡོ་རྗེར་
ཤེས་པར་གྱིས། ། མགྲིན་པར་ཨཱ ་ཡིག་དམར་དྭངས་འགག་མེད་ལས། ། གྲག་
སྟོང་གསུང་གི་ཚེ་དབང་ཐམས་ཅད་བསྡུས། །སྒྲ་སྐད་ཛཱི་ཝཱི་ནི་ཡི་རང་སྒྲར་ཐིམ། །
120



བརྗོད་བྲལ་བརྗོད་པའི་མཆོག་ཏུ་ཤེས་པར་གྱིས། །སྙིང་གར་ཧཱུྃ་ཡིག་མཐིང་གའི་
འོད་ཟེར་གྱིས། ། སེམས་ཉིད་འཆི་མེད་ཚེ་དབང་ཐམས་ ཅད་བསྡུས། ། གདོད་
ནས་འཕོ་མེད་གཉུག་མའི་ཕོ་བྲང་ཐིམ། །བདེ་ཆེན་རང་རིག་འགྱུར་མེད་ཤེས་
པར་གྱིས། །ལྟེ་བར་ཧི ཡིག་སྣ་ཚོགས་འོད་ཟེར་ལས། །ཡང་དག་དོན་གྱི་དངོས་
གྲུབ་ ཐམས་ ཅད་ བསྡུས། ། ཀློང་ ཡངས་ བསམ་ མི་ ཁྱབ་ ཀྱི་འཁོར་ལོར་ ཐིམ། །
འཁོར་འདས་རོ་མཉམ་གཅིག་ཏུ་ཤེས་པར་གྱིས། །དེང་ནས་ངེད་རང་ཕ་བུ་མི་
བྲལ་བར། ། ཟབ་རྒྱས་ཆོས་ཀྱི་དགའ་སྟོན་ལ་སྤྱོད་ཅིང་། །འགྲོ་ལ་བུ་ལྟར་བརྩེ་
བའི་བྱང་སེམས་ཀྱིས། །རྒྱལ་བའི་བསྟན་པ་ཕྱོགས་བཅུར་སྤེལ་བར་ཤོག །ཅེས་
སྨྲས་སོ། །
ཡང་ངེད་ཀྱི་ཡུམ་ཆེན་ཚེ་དབང་འཛོམས་ཟེར་དུས། བླ་མ་གཞན་ཚོ་ནི།
ཕྱུག་པོ་ཚོ་སྦྱིན་པ་ཐོངས། རྒན་འཁོགས་ལ་བྱམས་པོ་གྱིས་གསུངས། ཆོས་རྗེ་
ཀུན་ལེགས་ པ་ནི་ ཕྱུག་པོ་ཚོ་ སྦྱིན་ པ་ མ་ གཏོང་། མི་ལྟོགས་ཚོ་ བྱུང་ཚད་ཟོ།
རྒན་འཁོགས་ལ་བྱམས་པོ་མ་བྱེད་གསུང་བ་འདི། ཕུགས་ཀྱི་དགོངས་པ་ལོན་པ་
ནི་དཀའ། འཕྲལ་མི་དད་པ་ལོག་ཉེན་ཡང་འདུག་པས། དགོངས་པ་འདི་ཇི་
ལྟར་ཡིན་ཟེར་བ་ལ་འདི་སྐད་སྨྲས་སོ། ། སྤྱིར་གྱི་མི་རྣམས་ཐམས་ཅད། གྱིས་
བྱས་ན་མི་བྱེད། མ་བྱེད་བྱས་ན་བྱེད་པ་ཀ་མང༌། ཁྱད་པར་ཕྱུག་པོའི་མདུན་
དུ་སྦྱིན་པ་ཐོངས་བྱས་ན། སྔོན་བསོད་ནམས་བསགས་པས། ད་ལྟ་ནོར་ཕྱུག་
པོ་བྱུང་བ་ནི་ཁོ་ལ་མངོན་ཤེས་མེད། ཁོ་རང་ལ་དབང་ཡོད་དུས་བཏང་ན་ཕན་
བསྙམ་རུང་དེ་མི་གོ་བར། ཐོངས་ཟེར་མཁན་ལ་ཨེ་སྟེར་ན་སྙམ་པའི་གོ་བ་ལོག་
པ་སྐྱེད་སྲིད་པས། ཕྱུག་པོ་ཚོ་ནི་སྦྱིན་པ་མ་གཏོང་བྱས་པ་ཡིན། ཡང་ཡུལ་ན་
ཕྱུག་པོ་ཡོད་པ་རང་གིས་ཀྱང་བློ་བྲོ། ངེང་སང་ཕྱུག་པོའི་ཁང་པ་ལ་མེ་ཤོར་
ནའང་། བསུར་གྱིས་ཡི་དྭགས་རྣམས་ཀྱང་ཚིམ། མི་ལྟོགས་ཀྱི་ཁང་པ་ཚིག་པ་
121



དང་མི་འདྲ། མི་ལྟོགས་ཀྱི་ཁང་པ་ཚིག་ན། གཞོབ་ཀྱིས་ཕོ་ལྷ་ཚུན་བྲོས་པ་ཅིག་
འོང་། དེས་ན། འགྲོ་མགོན་གཙང་པའི་ཚོགས་ཆོས་མནོ་འཁོར་ན། བྲེ་རེ་
ཕུལ་རེ་ནས་གསོག་ནུས་ན་ཕྱུག་པོའི་རྟེན་འབྲེལ་དེས་འགྲིག་གསུངས་པ་ཡོད།
གནོད་སྦྱིན་ནོར་ལྷ་ཚོ་ཡང་། མི་སེར་སྣ་ཅན་ལ་ནོར་བཅོལ་པོ་བྱེད་ཟེར་བའང་
འདུག མི་ལྟོགས་པ་རྒྱགས་ཚད་ཟོ་ཟེར་བ་དེ། སྔར་ཡང་། དེ་ཀ་བྱས་པས་
དེ་ཀ་བྱུང་། སི་གླུ་བླངས་པས་མི་ཁ་སྡང་། ཟེར་བ་བཞིན། ཚེ་སྔོན་ནས་
སྦྱིན་པ་མ་བཏང་བས། ད་ལྟ་གསོག་རྒྱུ་དང་བྱས་ཡོང་ཡང་མི་ཡོང་། བསགས་
ཀྱང་གཞན་གྱིས་འཕྲོག མི་ལྟོགས་ཀྱི་བློ་རིག་འདི་གཞན་དང་མི་འདྲ། ནང་
ན་ནས་བྲེ་གང་མེད་རུང་ཕུལ་དགུའི་རྒྱ་རི་ཉོ། འཁོས་ཀས་ཤིག་མི་ཟིན་རུང་།
བྱང་ཁའི་འབྲོང་གཤོར་བའི་གྲོས་བྱེད། མི་དེ་ཚན་ལ་གྱིས་བྱས་པ་དང་མ་བྱེད་
བྱས་པ་འདྲ་བས། གང་དགའ་གྱིས་བྱས་པ་ཡིན། རྒན་འཁོགས་ལ་བྱམས་པོ་
མ་ བྱེད་ བྱས་ པ་ དེ། སྤྱིར་ ཡང་ སྐྱིད་ ཐེག་ པ་ འདི་ འདྲ་ དཀའ་ མོར་ བཤད།
དཔེར་ན། རྟ་བོང་ལ་ཆག་དགོས་པ་དང་འདྲ། རྒན་འཁོགས་ལ་བུ་གོ་ཆོད་
ཀྱིས། ཨ་མ་དང་ཚོ་དགུང་ལོ་ཡང་ཆེ་ཚད། ད་ང་ཡང་ལོངས་པའི་ལུགས་ཡིན་
པས་བྱ་བ་ངེད་རང་ཚོས་མ་འཕྱུགས་པ་བྱེད། ད་ཁྱེད་རང་ཐུགས་དམ་དགེ་སྦྱོར་
འདྲ་ཐུབ་ན་མཛོད། བཞེས་རྒྱུ་འདུག་ན་བཞེས། ཞལ་བཀོད་མ་མཛད་པར་
བཞུགས་བྱས་ན། ལོ་དགུ་བཅུ་ལོན་ནས་ཀྱང་། ད་རུང་ཁྱེད་ཚོས་མི་ཡོང་མི་
ཤེས་ཟེར་ནས་གདུག་འདྲེ་ར་མགོ་བསྲེགས་ས་ཚུན་སླེབ་པར་བྱེད། ཐ་ན་གཡུལ་
ཁར་བསོད་སྙོམས་པའི་ཁ་འགེགས་ལའང་རྒན་འཁོགས་ རང་ལོད། རྒན་་་་་་
འཁོགས་ལ་ཤ་ཚ་མི་ཤོང་བས། བློ་དང་བསྟུན་པའི་བྱ་བ་ཆོལ་བྱས་པ་ཡིན།
གཞན་རྒན་འཁོགས་བརྡུངས་བྱས་པ་མིན་བྱས།
ཡང་སྐབས་ཤིག་ན། ཚོགས་འཁོར་ཅིག་འདུག་པའི་གྲལ་དུ། དཔེ་དོན་
122



བསྒྲིགས་པའི་མགུར་མ་ཅིག་གྱིས་དང་ཟེར་བ་ལ་འདི་བྱས་སོ། །སུམ་ཅུ་རྩ་གསུམ་
ཕོ་བྲང་ན། ། ཚིག་མདའི་དབང་པོ་གསེར་གྱི་མངལ། ། ས་སྲུང་བུ་ཡི་སྟེང་ན་་་་
འགྱིང་། །དེ་ལྷ་མིན་གྱི་དཔུང་ལས་རྒྱལ་བ་ཡིན། །འོག་མིན་ཆོས་དབྱིངས་གཞལ་
ཡས་ན། །སེམས་དཔའི་དཔལ་མགོན་རྡོ་རྗེ་འཆང་། །འཇའ་འོད་འཁྲིགས་པའི་
ཀློང་ན་བཞུགས། །དེ་བདུད་ཀྱི་དཔུང་ལས་རྒྱལ་བ་ཡིན། །མ་བཅོས་རྣམ་དག་གི་
གཞལ་ཡས་ན། །རང་རིག་ཀ་དག་གི་རྟོགས་པ་བཞུགས། །ཅིར་སྣང་གི་སྟེང་དུ་
སྣང་སེམས་འདྲེས། །དེ་ཡོད་མེད་ཀྱི་ཕྱོགས་ལས་རྒྱལ་བ་ཡིན། །འོག་རྒྱ་མཚོ་གཡུ་
ཡི་མཎྜལ་ལ། །ནོར་ཀུན་གྱི་བདག་པོ་ཀླུ་རྒྱལ་དེ། །ཡིད་བཞིན་ནོར་མཆོག་གི་ཆར་
པ་འབེབས། །དབུལ་ཕོངས་ཀྱི་གཡུལ་ལས་རྒྱལ་བ་ཡིན། །འཛིན་མེད་ཆོག་ཤེས་
ཀྱི་རྒྱ་མཚོ་ན། །ཚོགས་གཉིས་ནོར་བུའི་དཀོར་མཛོད་ཡོད། །དེ་བདེ་གཤེགས་
ཀུན་གྱི་འབྱུང་གནས་ཏེ། ། ཉོན་མོངས་ཀྱི་གཡུལ་ལས་རྒྱལ་བ་ཡིན། ། དད་པ་
འགྱུར་མེད་ཀྱི་ནམ་མཁའ་ལ། །རང་ངོ་རང་ཤེས་ཀྱི་དཀྱིལ་འཁོར་རྒྱས། །གཞན་
ཕན་གྱི་འོད་དཀར་ཕྱོགས་བཅུར་འཕྲོ། ། དེ་མ་རིག་པའི་གཡུལ་ལས་རྒྱལ་བ་་་
ཡིན། ། བཀའ་སྡེ་སྣོད་ཀྱི་བྲག་རི་མཐོན་པོ་ལ། ཡང་སྙིང་དོན་གྱི་བྱ་རྒྱལ་་་་་
ལྡིང༌། །ཚིག་དོན་འདྲེས་པའི་སྒྲོ་རྒོད་རྒྱས། །དེ་ཐ་སྙད་ཀྱི་གཡུལ་ལས་རྒྱལ་བ་
ཡིན། །རྒྱལ་ཁམས་ཕྱོགས་མེད་ཀྱི་ལོངས་སྤྱོད་ལ། །རྣལ་འབྱོར་ཀུན་ལེགས་ཀྱི་ཕ་
ཕོགས་བྱས། །ས་ཞིང་གི་དཀའ་ལས་མི་དགོས་པ། །དེ་ཁྲལ་འུལ་གྱི་གཡུལ་ལས་
རྒྱལ་བ་ཡིན། །ཅེས་སྨྲས་སོ། ། །
ཡང་སྐབས་ཤིག་ན། རྟོགས་ལྡན་ཀློ་པོ་བ་ཟེར་བའི། དོལ་གྱི་ནང་འདི་
ཚོ་ན། ཕུང་པོ་བཞིན་ཡང་འཁུར། གཅིག་པོར་ཡང་སྡོད། བྱུང་ན་གསོག་
པའི་རྣམ་པ་ལ། མིས་འཁྱེར་ནའང་དགག་སྒྲུབ་ཙམ་མི་འདུག་ཟེར་ བ་ཞིག་
འདུག་པ། ངེད་དང་ལན་གཅིག་འཕྲད། །ངས་ཁྱད་འཕགས་ཤིག་འདུག་ཟེར་
123



བ་ཐོས། །འཆི་བ་འདི་ལ་ངེད་འཇིགས་པར་ཡོད་པས། འདི་ལ་གང་ཕན་བྱས་
པས། མ་སྐྱེས་ན་ ཕན་པར་མཆིས་ཟེར། མི་སྐྱེ་བ་ལ་ གང་ ཕན་བྱས་པས།
ལས་མ་བསགས་ན་ཕན་པར་མཆིས་གསུངས། ལས་མི་གསོག་པའི་ཐབས་ཇི་
ལྟར་དྲག་བྱས་པས། རྟོག་པ་བཟང་ངན་ཐམས་ཅད་ཀྱི་འཕྲོ་བཅད་ན་ཕན་པར་
མཆིས། རྟོག་པའི་འཕྲོ་གཅོད་པ་ལ་གང་ཟབ་བྱས་པས། མ་བཅོས་པར་་་
འཇོག་པ་ཟབ་པར་མཆིས། མ་བཅོས་པ་དེ་གང་ཡིན་བྱས་པས། རྟོག་པས་མ་
བསླད་པ་དེ་ཡིན་པར་མཆིས། འོ་ན་ཆོས་ཐམས་ཅད་ཀྱི་བཞུགས་ཚུལ་དེ་གང་
ལགས་བྱས་པས། ཅིར་ཡང་སྣང་ཞིང་ཅིར་ཡང་མ་གྲུབ་པ་དེ་ཡིན་པར་མཆིས།
སོ་ཐར་གྱི་སྡོམ་པ་དེ་གང་ཡིན་བྱས་པས། སྒོ་གསུམ་གྱི་མི་དགེ་བ་སྤོང་བ་དེ་ཡིན་
པར་མཆིས། བྱང་ཆུབ་སེམས་དཔའི་བསླབ་པ་དེ་གང་ཡིན་བྱས་པས། མི་
དགེ་བ་གཞན་དོན་དུ་བསྲུང་བ་དེ་ཡིན་པར་མཆིས། རྡོ་རྗེ་ཐེག་པའི་ཉམས་ལེན་
དེ་གང་ཡིན་བྱས་པས། ཆོས་ཐམས་ཅད་ཟུང་འཇུག་ཏུ་འཁྱེར་བ་དེ་ལ་ཟེར་བ་
མཆིས། བླ་མ་གང་བཟང་བྱས་པས། རང་མི་བསམ་པ་དེ་བཟང་བར་མཆིས།
གྲྭ་པ་གང་བཟང་བྱས་པས། བླ་མ་མཚན་ལྡན་དང་ལྡན་མི་ལྡན་ངོ་ཤེས་པ་དེ་
བཟང་བར་མཆིས། ཆོས་གང་ཟབ་བྱས་པས། འཕགས་ལམ་ཡན་ལག་བརྒྱད་
ཟབ་པར་མཆིས། དབེན་གནས་གང་སྐྱིད་བྱས་པས། སེམས་དབེན་པ་དེ་
སྐྱིད་པར་མཆིས། བློ་ཤེད་ཡི་གེ་སུ་མཁས་བྱས་པས། སྡེབས་དང་བརྡ་དག་
ཡོད་པ་དེ་མཁས་པར་མཆིས། ཡི་གེ་སུ་མགྱོགས་བྱས་པས། ཆུད་ཟོས་ལ་
གཏོང་མཁན་དེ་མགྱོགས་པར་མཆིས། ཕོ་སུ་སྐྱེས་བྱས་པས། འཁོར་བ་ལས་
གྲོལ་བ་དེ་སྐྱེས་པར་མཆིས། ཁར་རྗེ་སུ་ཆུང་བྱས་པས། སྡིག་ལ་ཧབ་ཐོབ་བྱེད་
པ་དེ་ཆུང་བར་མཆིས། སྣང་བ་སུ་བདེ་བྱས་པས། ཐམས་ཅད་སྒྱུ་མར་ཤར་བ་
དེ་བདེ་བར་མཆིས། བྱ་བ་གང་མང་བྱས་པས། རྟོག་པའི་མགོ་མ་ནོན་པ་དེ་
124



མང་བར་མཆིས། བྱར་མེད་དེ་གང་ལ་ཟེར་བྱས་པས། སྡིག་པའི་ལས་ལ་མི་
འབུང་པར་ཟེར་བར་མཆིས། བློས་བྱས་གང་ཆེ་བྱས་པས། རྒྱུ་འབྲས་ལ་མི་
འཛེམ་པ་དེ་ཆེ་བར་མཆིས། སྙིང་གང་ཆུང་བྱས་པས། ངན་སོང་ལ་སྐྲག་པ་དེ་
ཆུང་བར་མཆིས། ཆོས་དང་སུ་མཐུན་བྱས་པས། ཚེ་འདི་བློས་བཏང་བ་དེ་
མཐུན་པར་མཆིས། བློ་གང་བདེ་བྱས་པས། སྡིག་པ་མ་བསགས་པ་དེ་བདེ་
བར་མཆིས། དབང་སུ་ཆེ་བྱས་པས། རྣམ་པར་སྨིན་པ་ཆེ་བར་མཆིས། འོ་
ན་དབང་སུ་ཆུང་བྱས་པས། ཚོགས་མ་བསགས་པ་དེ་ཆུང་བར་མཆིས། ཧམ་
པ་སུ་ཆེ་བྱས་པས། མ་གོ་བ་དེ་ཆེ་བར་མཆིས། ཡི་གེ་སུ་མཁས་བྱས་པས།
སྡེབས་ དག་ པ་ དེ་ ཡིན་ པར་ མཆིས། རྟོགས་ པ་ དེ་ གང་ ལ་ ཟེར་ བྱས་ པས།
འགྱུར་བ་མེད་པ་དེ་ཡིན་པར་མཆིས། གོ་བ་ཟེར་བ་དེ་གང་ཡིན་བྱས་པས།
དག་འགྲོ་བ་དེ་ཡིན་པར་མཆིས། ཉམས་མྱོང་ཟེར་བ་དེ་གང་ཡིན་བྱས་པས།
ཅུང་ཟད་གོམས་པ་དེ་ཡིན་པར་མཆིས། བྱས་པའི་ཆོས་དེ་གང་ལ་ཟེར་བྱས་པས།
མཐར་འཇིག་པའི་ཆོས་ལ་ཟེར་བར་མཆིས། ཕ་ཚན་དེ་གང་ལ་ཟེར་བྱས་པས།
ནང་དུ་སྔོ་ལོ་འཕྱར་བ་ལ་ཟེར་བར་མཆིས། བཟའ་མི་དེ་གང་ལ་ཟེར་བྱས་པས།
གཅིག་སེམས་གཅིག་གིས་དཀྲུག་པ་ལ་ཟེར་བར་མཆིས། བུ་ཚ་དེ་གང་ལ་ཟེར་
བྱས་ པས། སྔོན་གྱི་ ལན་ ཆགས་ འདེད་ པའི་ ཧོར་ འདྲ་ ལ་ ཟེར་ བར་ མཆིས།
བཀའ་བརྒྱུད་པའི་ཐབས་ལམ་པ་དེ་གང་ལ་ཟེར་བྱས་པས། ཕུགས་སེར་ཁྱིམ་
པར་གཏོང་བ་ཟེར་བར་མཆིས། སྔགས་པའི་སྦྱོར་སྒྲོལ་དེ་གང་ལ་ཟེར་བྱས་པས།
ཕུགས་སྙིང་རྗེ་མེད་པར་གཏོང་མཁན་ལ་ཟེར་བར་མཆིས། ཉེ་གནས་དེ་གང་ལ་
ཟེར་བྱས་པས། བླ་མ་ལས་དབང་ཆེ་བ་ལ་ཟེར་བར་མཆིས། རྫ་རི་ཆབ་དགོན་
དེ་གང་ལགས་བྱས་པས། ཟོག་མིས་འཕྲོགས་ནས་ནང་དུ་གཅིག་ལ་གཅིག་མིག་
ཧྲིག་གེར་སྡོད་པ་ལ་ཟེར་བར་མཆིས། མོ་སྟོན་སྒྲོལ་མ་སྐྱབས་དེ་གང་ལ་ཟེར་
125



བྱས་པས། མངོན་ཤེས་གཞན་ལ་བཤད་ནས་ཆག་སྒོ་རང་གིས་ལེན་པ་ལ་ཟེར་
བར་མཆིས། དཔོན་པོ་དེ་གང་ལ་ཟེར་བྱས་པས། ཁྲིམས་ལུགས་མ་འཆོལ་
ཞིང་བྱས་པ་ངོ་ཤེས་པ། དགྲ་དང་སྲིད་མ་ནོར་བ་ཅིག་ལ་ཟེར་བར་མཆིས།
གཡོག་དེ་གང་ལ་ཟེར་བྱས་པས། གཉེན་གྱོང་རན་པ། དཔོན་དང་དགྲ་གོ་མ་
ལོག་ པ་ ཅིག་ལ་ ཟེར་བར་མཆིས། འོ་ན་བཙུན་རང་དེ་གང་ཡིན་བྱས་པས།
ལུས་ངག་ཡིད་གསུམ་ཕན་མེད་དུ་མ་སོང་བ་དེ་ཡིན་པར་མཆིས། གྲུབ་ཐོབ་སུ་
ཆེ་བྱས་པས། མཆོག་གི་དངོས་གྲུབ་ཐོབ་པ་དེ་ཆེ་བར་མཆིས། རྟོགས་ལྡན་
ཟེར་བ་དེ་གང་ཡིན་བྱས་པས། དགྲ་གཉེན་ཁྱད་མེད་པ་དེ་ཡིན་པར་མཆིས།
ཆོས་བཤད་ སུ་ མཁས་བྱས་པས། བཀས་ ལྟོ་འཚོལ་བ་དེ་མཁས་པར་མཆིས།
འཇིག་རྟེན་གྱི་བྱ་བ་སུས་བློས་བཏང་བྱས་པས། འཆི་བ་སྙིང་ནས་དྲན་པ་དེས་
བཏང་བར་མཆིས། བང་སུ་མགྱོགས་བྱས་པས། དྲན་པས་མ་ཟིན་པ་དེ་
མགྱོགས་པར་མཆིས། གཏིང་ལ་སུ་སྡོད་བྱས་པས། གཏི་མུག་ཚབས་ཅན་དེ་
སྡོད་པར་མཆིས། འཐབ་མོ་སུས་སློང་བྱས་པས། ཆག་སྒོ་སུ་ཆེ་དེས་སློང་བར་
མཆིས། གྲོས་ལེགས་དང་མདུན་མ་སུས་བྱེད་བྱས་པས། བསམ་པ་སུ་ཆེ་དེས་
བྱེད་པར་མཆིས། སྡེ་སྲིད་འཁྲུག་པ་དེ་གང་གིས་ལན་བྱས་པས། རང་སར་
གྱོང་མི་དྲན་པར་ཁེ་ཨེ་ཡོང་བལྟས་པས་ལན་པར་མཆིས། ཆིངས་ལུགས་དེ་སུས་
བྱེད་བྱས་ པས། སྡུག་ ཐུབ་ པ་དང་། ཆག་ སྒོ་དག་ པས་ བྱེད་ པར་ མཆིས།
སངས་རྒྱས་ཀྱི་བསྟན་པ་སུས་འཛིན་བྱས་པས། སེམས་དུལ་བ་དེས་འཛིན་ཟེར། །
འོ་ན་སངས་རྒྱས་ཀྱི་བསྟན་པ་སུས་སྒྲུབ་བྱས་པས། ཐོས་པ་ཆེ་ལ་དོན་མ་གོ་བ་
དེས་སྣུབ་ཟེར། བསྟན་པའི་དམའ་སུས་འབེབས་བྱས་པས། ཆོས་གོས་གསུམ་
བཅངས་ནས་འཇིག་རྟེན་གྱི་ལས་ལ་འཇུག་པ་དེས་འབེབས་ཟེར། སངས་རྒྱས་
ཀྱི་གསུང་རབ་སུས་དཀྲུག་བྱས་པས། རང་བཟོ་རྐྱང་པ་བྱེད་པ་དེས་དཀྲུག་ཟེར།
126



ཆོས་རྣམ་དག་རང་དེ་སུས་བྱས་པ་ལགས་བྱས་པས། ཤཱཀྱ་ཐུབ་པས་བྱས་པར་
མཆིས། སྟོན་པ་ཕུན་སུམ་ཚོགས་པ་དེ་གང་ལགས་བྱས་པས། འོག་མིན་ན་
ཡོད་ པར་ མཆིས། འཁོར་ ཕུན་ སུམ་ ཚོགས་ པའི་ མིང་ ལ་ ཅི་ ཟེར་ བྱས་ པས།
རིགས་ལྔ་ཟེར་བར་མཆིས། ཆོས་ཕུན་སུམ་ཚོགས་པ་དེ་གང་ལགས་བྱས་པས།
ཐོག་མཐའ་བར་གསུམ་དུ་དགེ་བ་དེ་ཡིན་པར་མཆིས། ཡོན་བདག་སུ་བཟང་
བྱས་པས། སྡིག་དང་མ་འདྲེས་པའི་ཟས་སྟེར་བ་དེ་བཟང་བར་མཆིས། ཞིང་
གང་བཟང་བྱས་པས། ཡུལ་དག་པ་དེ་བཟང་བར་མཆིས། སྦྱིན་པ་སུ་ལ་
གཏོང་བྱས་པས། ཚེ་འདི་ཕྱི་གཉིས་ཀ་སྡུག་པ་ལ་གཏོང་བར་མཆིས། ད་བློ་སུ་
ལ་གཏོད་བྱས་པས། སྙིང་རྗེ་ཆེ་ལ་གཞན་གྱིས་བརྫི་མི་ནུས་པ་ལ་གཏོད་པར་
མཆིས། དགེ་སྦྱོར་གང་ལ་བྱེད་བྱས་པས། དམིགས་པ་མེད་པ་ལ་བྱེད་པར་
མཆིས། བཀྲ་ཤིས་དེ་གང་ལགས་བྱས་པས། མི་མཐུན་པ་དང་བྲལ་བ་དེ་ཡིན་
པར་མཆིས་གསུངས།
ཡང་སྐབས་ཤིག་ན། བོན་ཆེན་པོ་འགའ། ངེད་ཀྱི་བསངས་དཔེ་ན་ལ་
རྫས་ཚུལ་སྲིད་པ་ཆགས་པ་ནས་བྱུང་ཚུལ་ཡོད་དེ། སྔོན་སྲིད་པ་ཆགས་པའི་དུས་
ཚོད་ན། །ལ་རྫས་གངས་དཀར་སྟོངས་ལ་བརྩིགས། ། དེ་འགོ་བ་ལྷ་ཡི་ལམ་ཐོ་
ཡིན། །ཟེར་བ་སོགས་མང་པོ་ཡོད་ཟེར། དེ་ཅིག་ཀྱང་ཡིན་པར་འདུག ངེད་
ལ་བསངས་དཔེ་ཅིག་ཡོད་པ་ན། ལ་རྫས་བརྩིག་ལུགས་འདི་འདྲས་འདུག་བྱས་
ནས་འདི་སྐད་བྱས་སོ། །ཀྱི་སྔོན་སེམས་ཉིད་ཆགས་པའི་དང་པོ་ལ། །ལ་རྫས་སྐྱེ་
མེད་ངང་ལ་བརྩིགས། །དེ་ཐོག་མའི་མགོན་པོའི་ལམ་ཐོ་ཡིན། ། དེ་ནས་འགག་
མེད་ལམ་ལ་བརྩིགས། །འགྲོ་བ་དྲུག་གི་ལམ་ཐོ་ཡིན། །དེ་ནས་སྐྱིད་སྡུག་འཕྲང་ལ་
བརྩིགས། །ལས་རྒྱུ་འབྲས་སྟོན་པའི་ལམ་ཐོ་ཡིན། །དེ་ནས་སྡིག་པའི་ར་བར་
བརྩིགས། །ངན་སོང་འཁོར་བའི་ལམ་ཐོ་ཡིན། ། དེ་ནས་ངེས་འབྱུང་སེམས་ལ་
127



བརྩིགས། །མཐོ་རིས་ཐར་པའི་ལམ་ཐོ་ཡིན། ། དེ་ནས་གཞན་ཕན་སེམས་ལ་་་
བརྩིགས། ། རང་འདོད་བྲལ་བའི་ལམ་ཐོ་ཡིན། །དེ་ནས་ཟུང་འཇུག་བྲག་ལ་
བརྩིགས། །རྡོ་རྗེ་ཐེག་པའི་ལམ་ཐོ་ཡིན། །དེ་ནས་གཉིས་མེད་ངང་དུ་བརྩིགས།
མཐའ་ བྲལ་ ལྟ་ བའི་ ལམ་ ཐོ་ ཡིན། ། དེ་ ནས་ འཛིན་ མེད་ ངང་ དུ་ བརྩིགས། །
དམིགས་མེད་སྒོམ་པའི་ལམ་ཐོ་ཡིན། །དེ་ནས་ཕྱོགས་ཟུང་མེད་པར་བརྩིགས། །
གཏད་མེད་སྤྱོད་པའི་ལམ་ཐོ་ཡིན། །དེ་ནས་རེ་དོགས་མེད་པར་བརྩིགས། །སྐུ་
གསུམ་འབྲས་བུའི་ལམ་ ཐོ་ཡིན། ། དེ་ནས་བསྲུང་མེད་ངང་དུ་བརྩིགས། ། ཡེ་་་
བསྲུངས་དམ་ཚིག་ལམ་ཐོ་ཡིན། །དེ་ནས་དུར་ཁྲོད་ཆེན་པོར་བརྩིགས། །བསྟན་
པ་བསྲུངས་བའི་ལམ་ ཐོ་ཡིན། །དེ་ནས་རང་སའི་ཡུལ་དུ་བརྩིགས། ། ཡུལ་ལྷ་
གཉེན་པོའི་ལམ་ ཐོ་ཡིན། ། དེ་ནས་མཚོ་དང་བྲག་ལ་བརྩིགས། ། ས་བདག་ཀླུ་
གཉན་ལམ་ཐོ་ཡིན། །དེ་ནས་རང་གི་སེམས་ལ་བརྩིགས། །ཚེ་སྔོན་ལས་ཀྱི་ལམ་ཐོ་
ཡིན། ། དེ་ནས་བསྔོ་མེད་ངང་ལ་བརྩིགས། ། ཆོས་དབྱིངས་ཆེན་པོའི་ལམ་ཐོ་་
ཡིན། །ལས་རྣམ་སྨིན་སྟོན་པའི་ལ་རྫས་ཁྱོད། ། སྡིག་ཅན་སྡུག་པའི་གཤིན་རྗེ་
ཡིན། ། བསོད་ནམས་བསགས་པའི་ཐུབ་པ་ཡིན། ། ལ་རྫས་ཁྱེད་ཀྱི་ཤར་ཕྱོགས་
ན། །གཏི་མུག་མུན་པའི་སྨག་རུམ་འཐིབས། །དེ་ཤེས་པ་རྣམས་ཀྱི་འོད་གསལ་
ཡིན། ། རྨོངས་པ་རྣམས་ཀྱི་འཁྲུལ་པ་ཡིན། །ལ་རྫས་ཁྱོད་ཀྱི་ལྷོ་ཕྱོགས་ན། །སེར་
སྣའི་ཆུ་བོ་རྦ་རླབས་འཁྲུག ། དེ་ཤེས་པ་རྣམས་ཀྱི་སྦྱིན་པ་ཡིན། །མི་ཤེས་ཡི་
དྭགས་གཤིན་རྗེའི་རིགས། །ལ་རྫས་ཁྱོད་ཀྱི་ནུབ་ཕྱོགས་ན། །ཞེ་སྡང་བྲག་གི་རི་བོ་
ཡོད། ། དེ་ཤེས་པ་རྣམས་ཀྱི་གསལ་ སྟོང་ཡིན། ། མི་ཤེས་དམྱལ་བའི་ས་བོན་་་་་
ཡིན། །ལ་རྗེས་ཁྱོད་ཀྱི་བྱང་ཕྱོགས་ན། །འདོད་ཆགས་རླུང་གི་འཚུབ་མ་ཡོད། །
ཤེས་ན་འཕྲིན་ལས་ཆེན་པོའི་སྒོ། །མི་ཤེས་ལས་རླུང་འཁོར་བར་སྐྱེལ། །ལ་རྫས་
ཆེན་པོའི་རྩེ་མོ་ན། །ཁུ་འཕང་ན་བུན་འཐིབས་སེ་འཐིབས། །ཤེས་པ་རྣམས་ཀྱི་
128



རང་རྩལ་ཡིན། ། མི་ཤེས་རྟོག་པའི་དྲ་བར་འདུག ། ལ་རྫས་དེ་ཡི་འོག་ཕྱོགས་
ན། །རྒྱ་མཚོ་ཆེན་པོ་མེར་རེ་རེ། །ཀླུ་རྒྱལ་འདུག་པའི་ཕོ་བྲང་ཡོད། །དེ་ཤེས་པ་
རྣམས་ཀྱི་སྙིང་རྗེའི་གནས། །མི་ཤེས་བྱོལ་སོང་རྫུ་འཕྲུལ་ཅན། །ལ་རྫས་ཁྱོད་ལ་
གསོལ་མཆོད་པས། ། སྟེང་གི་ལྷ་དང་འོག་གི་ཀླུ། ། བར་གྱི་བཙན་བདུད་མི་མ་
ཡིན། །ཐམས་ཅད་སངས་རྒྱས་ཐོབ་པར་མཛོད། །སོ་སོ། དཀོན་མཆོག་ཡི་དམ་
བསྲུང་མ་ཕོ་ལྷ་དགྲ་ལྷ་ཡུལ་ལྷ་གསོལ་ལོ། བདག་དང་ཡོན་བདག་རྒྱུ་སྦྱོར་ཐམས་
ཅད་ཀྱི་འཕྲིན་ལས་སྒྲུབས་མཛོད་ཅིག སྤོ་སྲོ་སྲོ་ཟེར་བ་ཡོད་བྱས་པས། དེ་
ཡག་པོ་རང་བྱུང་། ད་དུང་དབྱངས་རྟའི་རྟ་ཕོ་ཅིག་ཐོངས་མཛོད་དང་ཟེར་བ་
ལ་འདི་བྱས་སོ། ། ན་མོ། ཡང་ ཅིག་ཡོད་དོ་དབྱངས་རྟའི་ རྟ་ཕོ་ལ་ཡོད་དོ།
འོག་མིན་ཆོས་དབྱིངས་ན་རྡོ་འཆང་ཆེན། གསང་སྔགས་སྐལ་ལྡན་ལ་འཆད་ལ་
ཐེ་ཚོམ་མི་འདུག རིགས་ལྔའི་དཀྱིལ་འཁོར་འཁོར་ལོ་ལ་དགའ་མོ་རང་ཤོག་
ཤོག བྱང་སེམས་ས་བཅུའི་སེམས་དཔའ་ལ་དགའ་མོ་རང་ཤོག་ཤོག བྱ་རྒོད་
ཕུང་པོ་རི་ན་བཅོམ་ལྡན་ཤཱཀྱ་ཐུབ། །ཤེར་ཕྱིན་ཆོས་འཁོར་བསྐོར་བ་ལ་ཐེ་ཚོམ་མི་
འདུག ཉན་ཐོས་ཆེན་པོ་མཆོག་གཉིས་ལ་དགའ་མོ་རང་ཤོག འཕགས་པའི་
གནས་བརྟན་བཅུ་དྲུག་ལ་དགའ་མོ་རང་ཤོག ཁམས་གསུམ་གྱི་བཙོན་ར་ན་
འགྲོ་དྲུག་གི་སེམས་ཅན། རང་སྡུག་རང་གིས་ཉོ་བ་ལ་ཐེ་ཚོམ་མི་འདུག རང་
སར་རང་ངོ་ཤེས་པ་ལ་དགའ་མོ་རང་ཤོག སྡིག་སྤོང་དགེ་བ་སྒྲུབ་པ་ལ་དགའ་
མོ་རང་ཤོག ལྟ་བ་མཐའ་བྲལ་ལ་སྒོམ་པ་དམིགས་མེད། སྤྱོད་པ་ཤུགས་་
འབྱུང་སྤྱོད་པ་ལ་ཐེ་ཚོམ་མི་འདུག འཁོར་འདས་རོ་མཉམ་དུ་རྟོགས་པ་ལ་
དགའ་མོ་རང་ཤོག སྐུ་གསུམ་མངོན་དུ་གྱུར་པ་ལ་དགའ་མོ་རང་ཤོག རི་
ཁྲོད་དབེན་པ་ན་འཆི་དྲན་གྱི་སྒོམ་ཆེན། དྲན་འཛིན་ཁོར་ཡུག་ཏུ་འགྲོ་བ་ཐེ་
ཚོམ་མི་འདུག རྣམ་རྟོག་ཆོས་སྐུར་དག་པ་ལ་དགའ་མོ་རང་ཤོག སྤང་བླང་
129



* ཉ*** །
t
ཚ
ལོ༌ བར་མ་ ༤
པ
། *
སཾམ
#**, ཙཏི
，
, ， " , *, ， ， ,
*s, ༔ ,
，
བ
་
，，，
་ ，་，
་
གཉིས་མེད་དུ་སོང་བ་ལ་དགའ་མོ་རང་ཤོག རྒྱལ་ཁམས་ཕྱོགས་མེད་ན་ཀུན་
ལེགས་ཕ་སྤད། ཕ་ཡུལ་བློ་ཡིས་གཏོང་བ་ཐེ་ཚོམ་མི་འདུག བྱ་བྲལ་གང་བྱས་
བདེ་བ་ལ་དགའ་མོ་རང་ཤོག་ཤོག གང་དུ་ཕྱིན་ཀྱང་སྐྱིད་པ་ལ་དགའ་མོ་རང་
ཤོག་ཤོག ཅེས་སྨྲས་སོ།།
རེ་ཞིག་ན། འབྲུག་ན་ངའི་མ་རྒན་མོ་ཞིག་ཡོད་པ་དུས་ལས་ཡོལ། སྲིང་
མོ་བཙུན་མ་སྡུག་གེ་བ་ཞིག་ཡོད་པ་མཆི་མ་ལ་སྐོམ་བྱས་ནས་བསྡད་འདུག་པས་
སེམས་སྐྱོ་མོ་རང་ཅིག་བྱུང༌། དེ་ནས་མོ་ལ་མཛོ་མོ་ཞིག་དང་ཆས་ཕྲན་ཚེགས་
ཡོད་པ་བྱིན། ངེད་ཕ་སྤད་གཉིས་ཕྱིར་ལོག་ཡོང་དུས། འབྲུག་པའི་སྐྱ་བཙུན་
རྣམས་དང་བཅས་པས། ད་དུང་ཡང་ཤོག་ཅིག་ཟེར་བ་ལ་གླུ་འདི་འཐེན་ནོ། །
ཕྱ་མོ་དེ་ཨ་ལོ། ཨ་ལོ་དེ་ལ་མོ། མི་རྒན་ང་དབྱངས་རྟའི་རྟ་ཕོ་ལ་མཁས་པས་
འདི་འདྲས་འཐེན་ནོ། སེམས་དེ་ལ་ཞོག་ཨང་། དོན་གྱི་དཔེ་དོན་ལ་འདི་འདྲ་
ཡོད་པས་ཉོན་ཨང་། ཤ་བ་རྭ་བཅུ་དེ་ནི་བསད་སོང་། ཨ་མ་ཡུ་མོ་དེ་ཡང་
འདས་སོང་། ཤེའུ་ཕྲུག་ཕ་བུ་རྫ་ཁྲོད་དུ་སྡོད་པའི་ཁོ་ཐག་དེ་ཆད་སོང་། སྤང་
སྟོད་སྤང་སྨད་ག་ལ་འགྲོ་རུང་ལིངས་པ་ལས་སྲུངས་ཤིག ། ཡུལ་དེའི་གཞི་བདག
གསེར་མིག་ཕ་རྒན་དེ་ནི་བསད་སོང་། ཨ་མ་རྒན་མོ་དེ་ཡང་འདས་སོང་། །ཉེའུ་
ཕ་བུ་མཚོ་སྟོད་ལ་སྡོད་པའི་ཁོ་ཐག་དེ་ཆད་སོང་། རྒྱ་མཚོ་ག་ལ་སྡོད་རུང་ཉ་པ་དང་
འཕྲད་མ་འཇུག་མཚོ་སྨན་རྒྱལ་མོ། ཕ་རྒན་རིན་ཆེན་བཟང་པོ་དེ་ནི་བསད་
སོང༌། མ་རྒན་མགོན་མོ་སྐྱིད་དེ་ཡང་འདས་སོང་། ཀུན་ལེགས་ཕ་བུ་གདན་ས་
ར་ལུང་སྐྱོག་མོ་ལ་ཡོང་བའི་ཁོ་ཐག་དེ་ཆད་སོང་། རྒྱལ་ཁམས་གང་ལ་འགྲོ་རུང་
བར་ཆད་ལས་སྲུངས་ཤིག་འབྲུག་པའི་ཆོས་སྐྱོང་། །གཟུང་བའི་ཕ་ཡུལ་དེ་སྟོངས་
སོང་། འཛིན་པའི་མཁན་པོ་དེ་བྲོས་སོང་། མི་རྟོག་ཡེ་ཤེས་ང་རྟག་ཆད་ཀྱི་
མཐའ་ལ་སྡོད་པའི་ཁོ་ཐག་དེ་ཆད་སོང་། སྣང་བ་སྣ་ཚོགས་གང་གི་ཁྲོད་དུ་སྡོད་
130



རུང་འཛིན་པ་དང་ཕྲོལ་ཅིག་རང་རིག་ཡེ་ཤེས། འཇིག་རྟེན་མི་ཆོས་དེ་ཚར་
སོང་། དམ་པའི་ལྷ་ཆོས་དེ་ཅུགས་བྱེད། ཐེ་ཚོམ་སོམ་ཉི་དེས་ཐར་པ་ཐོབ་པའི་
ཁོ་ཐག་དེ་ཆད་སོང་། བྱང་ཆུབ་སེམས་མཆོག་གང་ལ་སྐྱེས་པ་དེ་རང་འདོད་
དང་ཕྲོལ་ཅིག་ཐེག་ཆེན་གྱི་བྱང་སེམས། ཅེས་ཀྱང་སྨྲས་སོ། །
ཡང་བྱ་བྲལ་བ་མང་དག་ཅིག་དང་སྦྱིན་བདག་འགའ་ཚོགས་འཁོར་ཞིག་
བྱེད་འདུག་པའི་གྲལ་ལ་ངས་ཀྱང་བསྐུ་བ་ལ་ཕྱིན་པས། ཁོང་རྣམས་ན་རེ།
སྙན་བརྒྱུད་འཁོར་བ་རྒྱུན་གཅོད་མའམ། སངས་རྒྱས་ཞག་བདུན་མ་ཟེར་བ་
འདི་ཆོས་རྗེའི་ཐུགས་ལ་ཇི་ལྟར་བདེ་ཟེར་བ་ལ། ངས་འདི་སྐད་བྱས། འབྲུག་
པ་རྒྱལ་དབང་རྗེས་ནི་དགོངས་པ་ཅན་དང་དགོངས་མིན་ཇི་ལྟར་ཡིན་དཔག་མ་
ནུས། རྒྱ་གར་ནས་མ་བྱུང༌། བོད་ཆེན་པོ་རྣམས་ལ་མ་གྲགས། བློ་བཟོ་བྱིས་
པ་འབྲིད་པའི་མན་ངག་ཡིན་གསུང་བ་བཀའ་འབུམ་ན་འདུག དེབ་ཐེར་སྔོན་
པོ་ན་ནི། ཨོ་ཊི་ཡཱ་ན་ཆོས་མཛོད་ཀྱི་གླིང་རང་བྱུང་གི་མཆོད་རྟེན་ཀུན་སྣང་ཆེན་
པོ་ལས། ཌ་ཀི་སྡེ་ལྔས་འཕྱུང་སྟེ། ས་ར་ཧ་ལ་གསུངས། དེ་ནས་མི་ཏྲ། མ་
གཅིག་རེ་མ། དེས་ཆིངས་གསུམ། ཁྱད་པར་ལྔ། འགྲེལ་པ་ཉི་ཤུ་བསྡེབས་
བསྡུས་པ་གསུངས། དེ་ནས་མཚན་ལྡན་འཁྲུལ་ཞིག་ཆེན་པོ། དེས་མཁའ་
སྤྱོད་དབང་པོ་ལ་གནང་། ཁྲིད་ཡིག་ཀྱང་མཛད། འཁྲུལ་བྱས་པས་འོན་དུ་
མཛེས་མ་ལ་བཤད། དེས་བྱ་བྲལ་ཆེན་པོ་ལ་གསུངས། དེས་སངས་རྒྱས་རི་པ་
ལ། དེ་ནས་ཆོས་ལྡན་འབུམ་པ་བརྒྱུད། དེ་ནས་མང་དག་ལ་འཕེལ་འདུག
ཟབ་མོའི་ཆོས་སུ་ནི་ངེས་གསུང་བ་འདུག ངེད་ནི་འཇུག་པ་དང་སྤོང་བ་གཉིས་
ཀ་ད་ལན་ལ་ཞོག་ཐོངས། དེ་འདྲ་ཚོ་ངེད་རང་ཡོན་མཆོད་བརྟག་དཔྱད་མི་
མཛད། དེ་ལས་ཆང་དང་བུ་མོ་གསོལ་མོ་འདྲ་བྱུང་ན་དགའ་བྱས་པས། འོ་ན་
ཆོས་རྗེས་སྣང་སངས་ཅིག་མཛོད་དང་ཟེར། ཆང་ཞིམ་པོ་དྲངས་བྱུང་། འོ་ན་
131



ཉོན་ཅིག་བྱས། སྔར་ཙ་ན་དམ་བཅའ་བདུན་མ་ཟེར་བ་ཅིག་ན། གཅིག་
གདོང་གཅིག་ལ་བལྟས་པའི་བཟའ་འཚོ་ལ། །གཅིག་སེམས་གཅིག་གིས་གསོ་བ་མ་
བྱུང་ཡང་། །གཅིག་ཡིད་གཅིག་གིས་མི་གཅོད་དམ་བཅའ་ཡིན། །ཟེར་བ་འདུག་
པ་ལ་དཔེ་བྱས་གླུ་འདི་བཏང་ངོ༌། །སེམས་ཅན་སྤྱི་ལ་དགོས་པའི་དཀོན་མཆོག་
ལ། །གསོལ་བ་སྙིང་ནས་འདེབས་པ་མ་བྱུང་ཡང་། །ཚིག་གསུམ་སྐྱབས་འགྲོ་མི་
གཅོག་དམ་བཅའ་ཡིན། ། དམ་བཅའ་སྙིང་ལ་ཞོག་ཅིག་ ཨ་རོགས་ཚོ། ། དུས་་་
གསུམ་སངས་རྒྱས་བསྒྲུབ་པའི་བྱང་ཆུབ་སེམས། །སྙིང་ནས་གཞན་ལ་སེམས་པ་མ་
བྱུང་ཡང་། །རང་འདོད་རྐྱང་པ་མི་སྒྲུབ་དམ་བཅའ་ཡིན། ། དམ་བཅའ་སྙིང་ལ་
ཞོག་ཅིག་ཨ་རོགས་ཚོ། །མཆོག་གི་དངོས་གྲུབ་སྟེར་བའི་ཡི་དམ་ལ། །བསྙེན་སྒྲུབ་
ཚུལ་བཞིན་བྱེད་པ་མ་བྱུང་ཡང་། །སྙིང་པོ་ངན་སྔགས་མི་སྒྲུབ་དམ་བཅའ་ཡིན། །
དམ་བཅའ་སྙིང་ལ་ཞོག་ཅིག་ཨ་རོགས་ཚོ། །དགྲ་བོ་ཆམ་ལ་འབེབས་པའི་བསྲུང་
མ་ལ། །ཚོགས་དང་གཏོར་མས་མཉེས་པ་མ་བྱུང་ཡང་། །དགྲ་ལ་ཁྱི་ལྟར་མི་ཆད་
དམ་བཅའ་ཡིན། །དམ་བཅའ་སྙིང་ལ་ཞོག་ཅིག་ཨ་རོགས་ཚོ། །འཕྲིན་ལས་རྣམ་
བཞི་བསྒྲུབ་པའི་མཁའ་འགྲོ་ལ། ། ལྷ་ཚོགས་འཇའ་ལྟར་ལྟ་བ་མ་བྱུང་ཡང་། །
དངོས་དང་མཚན་མར་མི་འཛིན་དམ་བཅའ་ཡིན། །དམ་བཅའ་སྙིང་ལ་ཞོག་ཅིག་
ཨ་རོགས་ཚོ། །གདོད་ནས་རྣམ་པར་དག་པའི་ལྟ་བ་ལ། ། ཕྱོགས་བྲལ་དམིགས་
མེད་བསྒོམ་པ་མ་བྱུང་ཡང། །བྱང་ཆུབ་ཕུང་པོར་མི་འཛིན་དམ་བཅའ་ཡིན། །
དམ་བཅའ་སྙིང་ལ་ཞོག་ཅིག་ཨ་རོགས་ཚོ། འོད་གསལ་མཁའ་ལྟར་དག་པའི་
མཉམ་གཞག་ལ། །ཆུ་བོའི་རྒྱུན་གྱི་རྣལ་འབྱོར་མ་བྱུང་རུང༌། །སྒོམ་པ་ཐུན་དུ་མི་
གཅོད་དམ་བཅའ་ཡིན། །དམ་བཅའ་སྙིང་ལ་ཞོག་ཅིག་ཨ་རོགས་ཚོ། །དུས་ཚོད་
བཞི་དང་འབྲེལ་བའི་སྤྱོད་པ་ལ། །སྤང་བླང་ཚུལ་བཞིན་བྱེད་པ་མ་བྱུང་ཡང་། །
ངོ་ལྐོག་ཚུལ་འཆོས་མི་བྱེད་དམ་བཅའ་ཡིན། །དམ་བཅའ་སྙིང་ལ་ཞོག་ཅིག་ཨ་
132



རོགས་ཚོ། ། སྤངས་རྟོགས་རང་ལ་རྫོགས་པའི་འབྲས་བུ་ལ། ། རང་ལ་ཡོད་པར་
རྟོགས་པ་མ་བྱུང་ཡང་། །འབྲས་བུ་ཕྱི་དུས་མི་རེ་དམ་བཅའ་ཡིན། །དམ་བཅའ་
སྙིང་ལ་ཞོག་ཅིག་ཨ་རོགས་ཚོ། །འཁོར་བ་སྡུག་བསྔལ་རྒྱ་མཚོ་ཆེན་པོ་ལ། །བཙོན་
དོང་མེ་འོབས་ལྟར་ལྟ་མ་བྱུང་ཡང་། སྡུག་ལ་སྐྱིད་པར་མི་སེམས་དམ་བཅའ་
ཡིན། ། དམ་བཅའ་སྙིང་ལ་ཞོག་ཅིག་ ཨ་རོགས་ཚོ། ལུས་སྲོག་སྐྱེད་པའི་དྲིན་
ཅན་ཕ་མ་ལ། ། དྲིན་ལན་ཚུལ་དང་མཐུན་པ་མ་བྱུང་ཡང་། །ཡི་ཐག་བརྩད་ནས་
མི་གཅོད་དམ་བཅའ་ཡིན། །དམ་བཅའ་སྙིང་ལ་ཞོག་ཅིག་ཨ་རོགས་ཚོ། །ཞེ་སྡང་
མེ་ལྟར་འབར་བའི་དགྲ་བོ་ལ། །བདག་ལས་གཞན་གཅེས་སྒོམ་པ་མ་བྱུང་ཡང༌། །
ཞེ་གནག་གནོད་པ་མི་སྐྱེལ་དམ་བཅའ་ཡིན། དམ་བཅའ་སྙིང་ལ་ཞོག་ཅིག་ཨ་
རོགས་ཚོ། །དུས་གསུམ་རྒྱལ་བའི་གསུང་རབ་ཟབ་མོ་ལ། །ཟབ་དོན་དགོངས་པ་
ལེན་པ་མ་བྱུང་ཡང་། །གཞུང་ལུགས་ཚིག་ཚོགས་མི་ལྟ་དམ་བཅའ་ཡིན། །དམ་
བཅའ་སྙིང་ལ་ཞོག་ཅིག་ཨ་རོགས་ཚོ། སྨྲ་བསམ་བརྗོད་དུ་མེད་པའི་དམ་ཆོས་
ལ། །བྱར་མེད་ལྷུག་པར་སྐྱོང་བ་མ་བྱུང་ཡང་། །བློས་བྱས་མཚན་མར་མི་འཛིན་
དམ་བཅའ་ཡིན། །དམ་བཅའ་སྙིང་ལ་ཞོག་ཅིག་ཨ་རོགས་ཚོ། །དམ་བཅའ་ཟབ་
མོ་དེ་འདྲ་ཐལ་ལོ་སྙིང་ལ་ཞོག ཅེས་སྨྲས་སོ། ། །
རེ་ཞིག་ཅིག་ན་ངེད་ཀྱི་རྨི་ལམ་དུ། འོག་མིན་ནས་ཡིན་ཟེར་བའི་གཟུགས་
མིའི་རྣམ་པ་ལ་ཁ་དོག་འཇའ་ལྟ་བུ་ཅིག་གིས། ཁྱོད་གསང་སྔགས་གསར་མ་བར་
གཏོགས་པ་རྣམས་ཀྱི་ལྟ་སྤྱོད་འཛོལ་བ་ཞིག་འདུག་པ། རྡོ་རྗེ་འཆང་གི་དགོངས་
པར་མི་བདེ་བ་འདུག་པས་ད་ཕན་བཀའ་ཤོག་འདི་ལས་འགལ་བར་མ་བྱེད་ཟེར།
ཡི་གེ་ཞིག་གཏད་བྱུང་བ་བལྟས་པས་འདི་འདྲས་འདུག རྡོ་རྗེ་འཆང་གི་བཀའ།
ས་ར་ཧའི་ལུང་། ཏིལླི་པའི་ཡི་གེ། གསང་སྔགས་གསར་མ་བར་གཏོགས་པའི་
ཅུང་ཟད་དྲོད་ཐོབ་པ་རྣམས་ལ་སྤྲིངས་པ། ཁྱོད་རྣམས་ཀྱིས་སྤྱོད་པ་དུས་ཚོད་
133



བཞི་དང་འབྲེལ་བ་ཅིག་བྱེད་དགོས་རྒྱུ་ཡིན་ནའང་། བདུད་ཁ་རྒྱལ་བའི་གཤིས་
ཀྱིས། ཐམས་ཅད་ཀྱི་སེམས་དཀྲུག་པ་ཅིག་བྱེད་ཀྱི་ཡོད་འདུག་པ། ཁྱོད་རང་
རྣམས་འཁོར་བར་འཁྱམས་པ་དང་རྒྱུད་སྡེ་མཐའ་དག་གི་དམ་ཚིག་དང་ཁྲིམས་
ལུགས་ལ་སེལ་བྱེད་པ་ཞིག་བྱུང་བས། འདི་ཀ་ཉག་སྐྱོང་རྒྱུ་ཡིན་ན། སྤྱི་སྒོས་
ཐམས་ཅད་ལ་གནོད་པས་དྲན་འཛིན་ཡོད་པ་གལ་ཆེ་ཞིང་། ད་ཕན་རང་རེ་ཚོ་
ཐེག་པ་གང་གི་ཐད་ན་འདུག ཕྱི་སྔགས་དང་འདུལ་བ་ལ་ལྟ་བ་དང་། ནང་
རང་སེམས་ལ་ཡོན་ཏན་འདུག་མི་འདུག་བལྟས་ནས། ཁ་ཚོད་ལ་དཔགས་པའི་
ལྟོ་ཟ་བ་གལ་ཆེ། མ་གྲུབ་པས་གྲུབ་པའི་སྤྱོད་པ་མ་བྱེད། དེ་བཞིན་བྱས་ན།
བོང་བུ་ལ་གཟིག་ལྤགས་བཀབ་པ་དང་འདྲ། གྲུབ་པས་མ་གྲུབ་པའི་སྤྱོད་པ་མ་
བྱེད། དེ་བཞིན་བྱས་ན། རྒྱལ་པོ་དམངས་སུ་བབས་པ་དང་འདྲ་བས། ཐ་
དད་དུ་གོ་དགོས། རྒྱུ་འབྲས་ལ་མཐོ་དམན་ཐམས་ཅད་ཀྱིས་བརྩི་དགོས་པ་ནཱ་རོ་
པས་ཏིལླི་བསྟེན་དུས་བཤད་པ་ན། སྣང་བ་རྟེན་ཅིང་འབྲེལ་འབྱུང་འདི། །སྐྱེ་
བ་མེད་པར་མ་རྟོགས་པར། །ཚོགས་གཉིས་ཤིང་རྟའི་འཁོར་ལོ་དང་། །འབྲལ་
བར་མ་བྱེད་ ནཱ་རོ་པ། ། ཞེས་ པ་ལྟར་ ཡིན་ པས། དེ་ དང་མཐུན་ པར་གྱིས།
སྡུག་བསྔལ་སྤངས་པའི་ལོ། འཁོར་བ་མ་སྤངས་པའི་ཟླ་བ། སྒྲུབ་བྱ་བྲལ་བའི་
ཚེས་བཅོ་ལྔ་ལ་གཟུང་འཛིན་བྲལ་བའི་ཀློང་ནས་བྲིས། ཟེར་བ་འདུག་པས།
ང་གཉིད་སད། ཐུགས་བདེན་བསམ་པ་ཤར། རྙིང་མ་བ་ཚོས་ཆོས་ཟབ་མོ་
ཀུན་ཏུ་བཟང་པོའི་སྙིང་ཁྲག་ལྟ་བུ་བརྩི། སྣོད་དང་སྣོད་མིན་མི་བརྟག་པར་
དབང་བསྐུར་ཅི་ཐུབ་བྱེད་པ་འདི་རྣམས་ལའང་བཀའ་ཤོག་ཅིག་བྱུང་ན་བསམ་
པའི་ངང་ལ་ཡང་གཉིད་དུ་སོང་ནས་འདུག་པའི་རྨི་ལམ་ན། རི་མཱ་ལ་ཡ་གནམ་
ལྕགས་འབར་བའི་རྩེ་མོ་ནས་ཡིན་ཡོང་སྙམ་པའི་མི་ཤིན་ཏུ་གཏུམ་པའི་གཟུགས་
འཆང་བ་ཞིག་བྱུང་ནས། ཁྱོད་གསང་སྔགས་གསར་མ་བ་རྣམས་ལ་རྡོ་རྗེ་འཆང་
134



གི་ཡི་གེ་ཅིག་ཨེ་བྱུང་ཟེར། ཁ་སང་བར་བྱུང་འཕྲོས་ཅིག་འདུག ཁྱེད་ག་ལ་
ཐེགས་བྱས་པས། ང་ཀུན་ཏུ་བཟང་པོའི་བཀའ་ཤོག་ཅིག་གསང་སྔགས་རྙིང་མ་
གསང་སྤྱོད་ཁྲོམ་དུ་གྱེར་པ་ཚོ་ལ་སྐྱེལ་དུ་འགྲོ་བ་ཡིན་ཟེར་ནས་འདི་ཁྱེར་སོང་།
ཀུན་ཏུ་བཟང་པོའི་དགོངས་པ། དགའ་རབ་རྡོ་རྗེའི་ལུང༌། པདྨ་འབྱུང་་་་
གནས་ཀྱི་ཡི་གེ། གསང་སྔགས་རྙིང་མ་རུ་གཏོགས་པའི་དམ་ཚིག་ཡོད་པ་རྣམས་
ལ་སྤྲིངས་པ། ངེད་རང་གི་ཆོས་འདི་དོན་དམ་པའི་ཆོས་སུ་བྱེད་རྒྱུ་ཡིན་པ་ལ།
འཇིག་རྟེན་འབག་འཆམས་དང་འདྲེས་པའི་འཛབ་གླུ་དང་ཐ་མལ་བའི་གཞས་སུ་
སོང་བ་ཅིག་དང༌། ཆོས་ནོར་ཕྱིར་དུ་བཙོངས་པ་ཅིག་བྱུང་བས། ད་ཁྱོད་
སྔགས་འཆང་མཁན་རྣམས། ཚེ་ཕྱི་མ་དྲན་པ་ནི་གལ་ཆེ། ད་ལྟའི་འདི་ཀ་བྱེད་
རྒྱུ་ཡིན་ན། ང་ཀུན་ཏུ་བཟང་པོས་མི་ཁྱོབས་པས། འཁོར་བ་སྡུག་བསྔལ་གྱི་རྒྱ་
མཚོའི་བརྒྱ་དཔོན་ཁྱོད་རང་རྣམས་ཀྱིས་བྱེད་པ་དང༌། དེ་ལྟ་བུའི་སྤྱོད་པ་རང་
གཞན་གཉིས་ཀ་ལ་གནོད་པས་བསམ་བློ་གཏོང་བ་གལ་ཆེ། གསུང་བ་འདུག་
གོ། །ཡང་། ཐུབ་པ་ཆེན་པོའི་བཀའ། ཕྱག་ན་རྡོ་རྗེའི་ལུང་། ཉན་ཐོས་
རྒྱན་དྲུག་མཆོག་གཉིས་ཀྱི་ཡི་གེ། ཁྱོད་ཟབ་མོ་དབུ་མ་བ་རྣམས་ལ་སྤྲིངས་པ།
གསང་བ་སྔགས་ཀྱི་དོན་འདི། རང་རེ་རྣམས་ཀྱིས་མ་གོ་ནའང་། ཉན་ཐོས་ཀྱི་
ཚུལ་བཟུང་། ཟབ་མོ་ཡིད་ལ་སྦས། ཚིག་དང་ཡི་གེ་ལ་ཁྱད་གསོད་མ་བྱེད་བྱས་
ནའང༌། ཟབ་རྒྱས་མཐའ་དག་ཡོད་ཟེར་བ་རྒྱུན་པར་བྱས་བྱུང་བ། ཀུན་ཏུ་
བཟང་པོ་ལ་མ་གཏུགས་ན་སྒྲོ་འདོགས་མི་ཆོད་པས། རེ་ཞིག་འགྱངས་ལོང་གྱིས།
ཡང་ཀུན་ཏུ་བཟང་པོ་སུས་ཀྱང་མི་མཐོང་བ་འདུག་པས། རེ་ཞིག་ལ་བྱང་སེམས་
བསྒོམས་ལ། བྱང་སེམས་ཀྱི་དོན་ཀུན་ཏུ་བཟང་པོ་ཡིན་པས་མཐོང་བར་འགྱུར་
བའང་གོ་དགོས། བདེ་བ་ཆེན་པོ་གཉུག་མའི་ཡེ་ཤེས་ཀྱི་ལོ་ལ་ཆོས་ཀྱི་དབྱིངས་
འདུས་མ་བྱས་ཀྱི་ཟླ་བ། བྱ་རྩོལ་བྲལ་བའི་ཚེས་བརྒྱད་ལ་བྲིས། གསུང་བ་འདི་
135



ཡང་ཊི་ཨོ་ཡ་ནའི་སློབ་དཔོན་གྱིས་རྨི་ལམ་དུ། བུ་མོ་རལ་པ་མཐིང་ཁ་རྟིང་པར་
སླེབས་པ་ཅིག་ལ་བསྐུར་བྱུང༌། །
ཡང་ སྐབས་ ཤིག་ན། ཁམས་ པ་ སྟེང་ པའི་ དགེ་ འདུན་ པ་ རྣམས་ ཀྱིས།
ཆོས་རྗེ་ཀུན་ལེགས་པ་ལགས། ངེད་ཁམས་པ་སྟེང་པའི་དགེ་འདུན་རྣམས་ཀྱི་སྤྱི་
ཞིང་ལ་སེར་བའི་གནོད་པ་བྱུང་བས། སྡེ་བརྒྱད་ལ་བཀའ་ཤོག་ཡོད་པའི་རྟིང་
སོར་གནོད་འགལ་མི་ཡོང་བ་ཞིག་དགོས་གསུང་བར། དེ་ཀ་བྱེད་རྩིས་སུ་ཡོད་པ་
ལ། བགེགས་བི་ན་ཡ་ཀའི་ཡི་གེ་དང་སྡེ་བརྒྱད་ཀྱི་ཞུ་འཕྲིན་བཅས་འཕྲལ་དུ་
ཐེའུ་བྲང་ ཡེ་ ཤེས་ གྲགས་ པ་ དཔོན་ གཡོག་ སླེབས། སྡེ་ བརྒྱད་ ཀྱི་ ཞུ་ རིགས།
ཁྱེད་བླ་མ་རྣམ་པ་སེམས་ཅན་ལ་ཉེ་རིང་ཕྱོགས་ཆ་སྤངས་པ་ཡིན་དུས། བདེན་
གཏན་ཚིགས་སོར་བཞག་པ་ཅིག་དགོས་ཤིང་། འཇིག་རྟེན་གྱི་ཁ་དཔེ་ལའང་
བདེན་པ་གཡས་དང༌། རྫུན་པ་གཡོན་ཟེར་བ་གླེང་གི་འདུག་པ་ཉེ་རིང་སྤངས་
པ་ཅིག་དགོས་ཟེར་བ་ལ། ངེད་ཀྱིས་ཁོང་རྣམས་ལ་སྤྱིར་དཀོན་མཆོག་ཡུལ་
གཉན་པ་དང་། ཁྱད་པར་དགེ་འདུན་གྱི་སྤྱི་ཞིང་ལ་གནོད་འགལ་གཏན་ནས་མི་
བཏུབ་བྱས་པ་དེ་གསུང་བ་བདེན་ཏེ། ད་ལྟའི་སྡེ་རྙིང་པ་རྣམས་སུ། རིམས་
དང་ན་ཚ། སད་དང་སེར་བ་ཚད་ལས་འདས་པ་འདི། སྔོན་བཅོམ་ལྡན་
འདས་ལ་ཉན་ཐོས་དེ་ཙམ་གྱིས་བསྐོར་བ་ལ་སྤྱི་ཞིང་ཨེ་འདུག རྡོ་རྗེ་འཆང་ལ་
སྤྱི་ཞིང་། བ་མཛོ། ནང་སྤྱད་ཅི་འདྲས་འདུག བོད་ཀྱི་ཆོས་པ་མི་ལ་ལའང་
ཞིང་ཨེ་འདུག ད་ལྟ་དཀོན་མཆོག་མཆོད་པ་ལ་སྙད་པའི་ས་ཞིང་། དེ་ལ་
བརྟེན་པའི་འཇིག་རྟེན་ལས་ལས་ཀ་རེམས་པ་འདི་བཞིན། སྡེ་ཆེན་པོ་ཐམས་
ཅན་དུ་བྱས་བྱུང་བ་ལ་བརྟེན། ཁྱོད་ཁམས་པ་སྟེང་པ་ལས་དྲག་པ་རྩེད་ཐང་
སེར་འབྲས་རྣམས་སུའང་འབྲུམ་པས་ཆོས་མི་བྱེད་ཚད་ཚར་བཅད་པ་དེ་ཡིན་མོད།
སེར་བ་ཕྲན་ཚེགས་གཏོང་དགོས་བྱུང་བ། ལོ་ལེགས་རུང་དཀོན་མཆོག་གི་་་
136



མཆོད་པ་ལ་རྩལ་འདོན་མེད་པའི་སྟེངས་སུ། ཆོས་སྐྱོང་གི་གཏོར་ཚོགས་ལ་གཡོ་
ཟོལ། ལྷག་ལའང་འབྲི་བ་ཞིག་རྣམ་པ་ཀུན་ ཏུ་བྱས་བྱུང་བ། དེ་དོན་གྱིས་
གནོད་པ་བྱས་ཚད་དུ་འདུག་ལགས། ད་ཆོས་རྗེས་མཛད་ནས། དམ་པའི་
ཆོས་ལས་འགལ་བའི་ལས་མི་མཛད་ན། བཀའ་གང་གནང་སྒྲུབ་ཞུ་བར་འདུག
དགེ་འདུན་རྣམས་གསུང་དུས། བསྐལ་ པ་ སྙིགས་ དུས་ སུ་ ཁྱོད་རྣམས་ ཀྱིས།
ཡར་བླ་ མ་ སློབ་ དཔོན་ གྱི་ ཐུགས་ དཀྲུགས། མར་ངན་སློང་ གི་ ཟ་ ཁ་ བཀག་
བཙུན་པའི་འདོད་ཆགས་བསླངས། བཙུན་མའི་འོད་སློང་། སེར་སྣའི་བུ་་
ལོན་གྱི་གདལ་པོ་སྤུས་བསྒྱུར་བཏང་། རྒྱས་པ་རྣམས་བསམ་པ་ཆུང་དུ་བཏང་།
ཕྲུ་གུ་རྣམས་སྐྱག་ལང་ལ་བཏང་། འདུལ་བའི་དཔེ་ཆ་ཁ་བསྡམས། ཟོག་པོའི་
སྣོད་ཁ་ཕྱེ། རྟོགས་ལྡན་རྣམས་གངས་ཏི་སེ་ནས་ཙཱ་རིའི་ བར་ཐུར་སྐྱ་ ཕབ།
སྒོམ་ཆེན་ཀླུང་སུམ་ལ་བཅོས། བཅོམ་ལྡན་འདས་ཀྱི་བསྟན་པ་ལ་རྨ་ཆེན་པོ་
འཆོས་སུ་འཇུག་པ་འདི་ཀ་ཁྱོད་སྡེ་བརྒྱད་དཔོན་གཡོག་གིས་ངེད་ཚོའི་སྙིང་ལ་
ཞུགས་པའི་ཆོ་འཕྲུལ་ཡིན་པས་སུ་བདེན་དགོངས་པས་དཔྱོད་པ་མཁྱེན་མཁྱེན་ཞུ་
བར་འདུག ཡང་དེའི་ལན་དུ་སྡེ་བརྒྱད་ཀྱི་ཞུ་བ་སྣ་མང་ཙམ་འདུག་ནའང་དོན་
ཧྲིལ་དེ་བསྒྲིལ་བ་ལ། མི་ལ་རས་པ་ལ་ངེད་རྣམས་ཀྱིས་བར་ཆད་བྱས་དུས་ཀྱི་གླུ་
ལ། ཕྱི་ཙན་དན་ནགས་ཀྱི་སྡོང་པོ་ལ། ། ཤིང་སྟ་ཡུ་ནང་ནས་མ་ཤོར་ན། ། ཕྱི་
མོན་པ་སྟ་ཐོག་མི་ཡོང་གི། ། ཤིང་ནང་སྲིད་སྡོམས་ཤིག་ནགས་མ་ལྗོངས། ། ཞེས་
སྨྲས་པ་ཡིན་མོད། དོན་ཁྱེད་རང་རྣམས་ཀྱི་རྣམ་རྟོག་གི་ཉེར་ལེན་གྱིས་མི་གནོད་
པ་ལ་དགྲར་བཟུང་བས། རང་གཞན་ཐམས་ཅད་འཁོར་བ་འཁྱམས་པ་འདི་
བཞིན་ལ། ལས་ཀྱི་བརྡ་འདེད་མ་གཏོགས་ཐབས་གཞན་མ་མཆིས། བཅོམ་
ལྡན་འདས་ཀྱི་བཀའ་ཤོག་སྡེ་སྣོད་རྣམས་ཀྱང་བདེན་རྒྱབ་སྐོར་བ་ལས་མཛད་ས་མ་
རྙེད་པས། དེ་ཀའི་བཀའ་ཤོག་ཆོས་རྗེ་ཀུན་ལེགས་པས་གནང༌། དེ་སྟེང་ནས་
137



འཁྲུན་སྦྱང་ཞུ་བ་ཡིན་ཟེར་བས། ངས་དགེ་འདུན་རྣམས་ཀྱི་ངོ་མ་ལྡོག སྡེ་
བརྒྱུད་ཀྱི་ཞུ་བ་འང་འཛོལ་བ་མེད་ཙམ་འདུག་པས་ཡི་གེ་འདི་བཞིན་སྦྱིན་པ་ཡིན།
ཧྲི ཡེ་ གདོད་མ་ནས་ ཅིར་ཡང་འཆར་ཞིང་ཅིར་ཡང་མ་གྲུབ་པའི་ བཀའ།།
ལས་རྒྱུ་འབྲས་མི་བསླུ་བའི་ལུང་། ཐ་དད་དུ་ལས་བཟང་ངན་སངས་རྒྱས་མ་
གཏོགས་ཀུན་གྱིས་འཁུར་དགོས་པའི་ཡི་གེ། རང་རེ་འཁོར་བར་འཁྱམ་དགོས་
པའི་ལས་གསོག་བཞིན་པའི་སྡེ་བརྒྱད་ཀྱི་དམག་དཔོན། འབྱུང་པོའི་ཚོགས་
དཔོན། མཁའ་ལ་རྒྱུ་བའི་ཡི་དྭགས། ཕུང་བྱུར་གྱི་སྣ་འདྲེན། རང་ལ་མི་
བསམ་ པའི་ ལྷ་འདྲེ་མི་གསུམ་ལ་སྤྲིངས་པ། ཁྱེད་རང་རྣམ་ ཟེར་ བ་ བཞིན།
ལས་ཀྱི་བརྡ་འདེད་མ་གཏོགས་ཤེ་མོང་གིས་མི་འགྲོ་བ་བདེན་ནའང་། སྔར་ཡང་
བྱང་ཆུབ་ཀྱི་སེམས་མ་བསྒོམ་པས། རང་གཞན་འཁོར་བ་ཟོ་ཆུའི་འཁྱུད་མོ་འདྲ་
བ་འདི་བཞིན་བྱུང་བ་དེ་ཡིན། ཁེ་དང་རྒྱལ་ཁ་གཞན་ལ་སྦྱིན། གྱོང་དང་བུབ་
ཁ་རང་གིས་ཁུར་ན། རྟེན་འབྲེལ་བཅུ་གཉིས་ལུགས་ལས་ཟློག་པར་སངས་རྒྱས་
ཀྱིས་མདོ་ནས་གསུངས། དེ་བཞིན་མ་ཡིན་པའི། དབུས་པ་རྒྱག་རྒྱུག་རྒྱག་
རྒྱུག་བྱས་ན་ད་རུང་ཁྱོད་རང་རྣམས་ལའང༌། སྔ་རྟིང་མ་གཏོགས་ལན་ཆགས་བུ་
ལོན་བསྐྱེད་དང་བཅས་པ་ཡོང་བ་འགྲོ་བ་སྤྱིའི་ཡིད་ལ་གསལ། གཞན་ཡང་
འཁོར་བའི་སྣང་ཚུལ་འདི་ལ་ཐ་དད་ནས་བདེན་པ་དང༌། ཐ་དད་ནས་རྫུན་པ་
མ་གཏོགས། གཅིག་གིས་ལབས་པ་དེ་བདེན་པ་དང་རྫུན་པ་གཉིས་གཏིང་གོ་བ་
ཞིག་མ་བྱུང༌། ད་ཡིན་ན་ཁྱེད་སྡེ་བརྒྱད་རྣམས་ཀྱིས་ཀྱང་། ཁམས་པ་སྟེང་པའི་
ཆོས་སྡེ་བ་དཔོན་སློབ་ཀྱི་སྤྱི་ཞིང་ལ། སེར་བའི་གནོད་པ། གཞན་ཡང་དུས་
མིན་གྱི་ཤྭ་འོད་སོགས་གང་ཡང་མ་གཏོང་། དེ་དོན་དུ་འཛིན་རྒྱུའི་ཡི་གེ་སྦྱིན་པ་
ཡིན། ཡང་ཁྱེད་ཁམས་པ་སྟེང་པས་ཀྱང་ཡི་གེ་ཡོད་ཟེར་བའི་ཤེད་ངོམ་མ་བྱེད་
པར་ལས་ཀྱི་ལན་ཆགས་འཁྱེར་བའི་གཏོར་མ། སྙིང་རྗེས་རྗེས་སུ་འཛིན་པའི་
138



བྱང་སེམས་སོགས་དམ་པའི་ཆོས་དང་མཐུན་པ་བསྒྲུབས། སྤྲེའུ་ལོས་འཁོར་བ་
གཅིག་གིས་གཅིག་ལ་གནོད་པ་མི་སྐྱེལ་བའི་ལོ། གནོད་ལན་ཕན་པས་འཇལ་
བའི་ཟླ་བ། འཁོར་བ་རྒྱུན་གཅོད་པའི་ཚེས་བརྒྱད་ལ། སྐྱེ་བ་མེད་པའི་ཕོ་བྲང་
ནས་བྲིས།
ཡང་ སྔགས་ པ་ ལག་ ལེན་ མ་ གཏོགས་ རྒྱུད་ སྡེ་ མ་ གཟིགས་ པ་ རྣམས།
དབང་ལ་མ་ཎི་བསྐུལ་བསྐུལ་མཛད་ནས། རྡོ་རྗེ་དམྱལ་བར་ལོ་རེ་བཞིན་བསྲུང་
ཆ་བ་སུམ་བརྒྱ་རྒེན་རེ་གཏོང་གི་འདུག་པ། སོ་སོ་ཐར་པའི་ཡང་སྡོམ་པ་བླངས་
ནས་མ་བསྲུངས་ན་ཉེས་པ་ཤིན་ཏུ་ཆེ་ན། གསང་སྔགས་ཀྱི་དབང་བསྐུར་ཟབ་མོ་
འདི་རྣམས་ལ་བསྲུང་བ་བཏགས་པའི་ཉམས་འདྲ་བ་འདི་འདྲ་མ་གཏོགས། སྐུ་
གསུང་ཐུགས་རྩ་བ་ཡན་ལག་གི་དམ་ཚིག་བསྲུང་དགོས་སྙམ་པ་དབང་བསྐུར་
མཁན་རང་ལའང་མེད་པ་ངོ་ཚ་ཆུང་། དེ་ལ་འོག་མིན་ཆོས་ཀྱི་དབྱིངས་ནས་
བཀའ་ཤོག་སྔ་རྟིང་འགའ་རེ་གནང་འདུག་པའི་གཅིག་འདི་ཡིན་ནོ། ། གསང་
སྔགས་ཀྱི་སྤྱོད་པ་འདི། ཁྲོམ་དུ་གྱེར་རྒྱུ་མིན་ནའང༌། ཁྱོད་སྔགས་པ་འགའ་
རེས། ལྟོ་ལ་བལྟས་པའི་གསང་སྔགས་བོན་དུ་གྱེར་བ་ཅིག་འདུག་པ། བཀའ་
ཆད་ཁྱོད་རང་ཚོ་ལ་ཡོང་བ་ནི་མ་གོ། རྙིང་མའི་རྒྱུད་བཅུ་བདུན། ཐེག་པ་རིམ་
པ་དགུ། རྩ་བའི་ལྟུང་བ་བཅུ་བཞི་སོགས་ན། ཡོངས་སུ་མ་སྨིན་སེམས་ཅན་
ལ། །གསང་བ་སྒྲོག་པ་བདུན་པ་ཡིན། །ཞེས་པའི་ཚིག་ཀྱང་རྣ་བར་སོན་ལ་ཆེ།
སྤྱིར་ཆོས་བཙོངས་པའི་ལྟོ་འདི་དང༌། སྒོས་སུའང་སྔགས་བཙོངས་པའི་ལྟོ་འདི།
ཕོ་བ་མི་ཚད་སེམས་ཀྱིས་ཀྱང་འཇུ་བསམ་ པ་ནི་མི་འདུག གང་ལྟར་ཀྱང་།
སེམས་ཅན་གྱི་སྡིག་པ་སངས་རྒྱས་ཀྱིས་སྦྱོང་ཐུབ། ཆོས་ཀྱི་སྡིག་པ་དཀོན་མཆོག་
གསུམ་གྱིས་ཀྱང་སྦྱོང་མི་ཐུབ་པ། གཟུངས་བསྡུས་ན་གསུང་ངེས་ཅན་གསལ་
ཡོད་པ་བཞིན། ཁྱེད་ཆོས་ཚོང་མཁན་རྣམས་ཀྱིས་གོ་བར་གྱིས། གང་གིས་
139



ཀྱང་སྦྱོང་མི་ཐུབ་པའི་སྡིག་པ་འདི་བཞིན། ཁྱེད་རང་རྣམས་ཀྱིས་ཨེ་ཐོབ་ལྟོས།
རྟ་ལོ་ཧོར་ཟླ་བརྒྱད་པའི་ཚེས་བརྒྱུད་ལ་འོག་མིན་ལྷུན་པོ་རྩེ་ནས་བྲིས།
ཡང་སྔགས་པ་སྡིངས་ཆེན་པ་འདི་སེམས་སྲབ་མོ་འདུག་པས། ད་ལན་ལ་
རྒྱུ་འབྲས་ཡངས་སུ་ཆུག ལྷ་རྗེ་ཆང་གིས་བཟི་བའི་རྩ་ལྟ་ལུགས་འདི་དང་། བླ་
མ་ཆང་གིས་བཟི་བའི་ཆོས་བཤད་སོགས། སངས་རྒྱས་ཀྱི་བསྟན་པ་དང་མཐུན་
པ་མི་འདུག་ནའང་། སེམས་ཅན་གྱི་ལས་ངན་པའི་ཆག་སྒོར་འདུག་པས། ཐ་
དད་དུ་འཁུར་བ་གྱིས། གཞན་ཡང་སྣ་ཚོགས་པུ་ཏི་ཅིག་འདུག་ནའང༌། ཡི་གེ་
ཐོ་གསལ་དུ་མ་བཀོད། ད་སྒོས་ཁྱེད་བླ་མ་རྣམས་ཀྱིས་ནོར་ཕྱིར་ཆོས་མ་ཤོད།
ལྷ་རྗེ་རྣམས་ཀྱིས་སྨན་གྱི་གཞུང་ཆེན་པོ་བལྟ་བ་དང་། དེའི་ལག་ལེན་ཀྱང་ཕོ་
ཚོད་དུ་མ་སོང་བ་དགོས་རྒྱུ་ཡིན། མན་ངག་རྒྱུད་དུ་མིང་བཏགས། རྒྱུད་
གཞུང་ཆེན་པོ་རྣམས་དང་འགལ་བའི་སྨན་གྱི་རོ་ནུས་མ་སྙོམས་པ་དུག་ཏུ་འགྲོ་
འདུག་པའང་ངོས་འཛིན་པ་གལ་ཆེ། རྟ་ལོ་ཧོར་ཟླ་བརྒྱད་པའི་ཚེས་བཅུ་ལ་འོག་
མིན་ནས་བྲིས།
ཡང་སྐབས་ཤིག་ན། དགེ་འདུན་པ་ཁ་ཤས་ཚད་མ་རྟོག་གེ་ཡིན་པ་སོགས་
མང་ཞིག་གླེང་གི་འདུག་པ་ལ། ངས་འདི་སྐད་བྱས། ཚིག་ལ་བརྟེན་ཚད་རྟོག་
གེ་ཡིན་ན་ནི། སྡེ་སྣོད་མང་པོ་ཅིག་ལ་གནོད། དེ་བཞིན་མ་ཡིན་པའི་སྟོན་པ་
སངས་རྒྱས་ཀྱི་དམ་ཆོས་ཡིན་ན། ཚད་མ་དང་མཐུན་དགོས། ད་ལྟའི་ཆོས་
སྐད་པ་ཁ་ཅིག ཚད་མ་ཟེར་བ་དེ་པུ་ཏི་ལོགས་སོ་ཅིག་ལ་མཛུབ་མོ་བཙུགས།
ཕར་ཕྱིན་དང་འདུལ་བ་སོགས་ཐ་དད་དུ་འབྱེད་པ་མ་གཏོགས། ཐམས་ཅད་
ཚད་མར་སྒང་བསྒྲིལ་བ་ཅིག་མི་འདུག རྟོག་པའི་དྲ་བ་རྣམ་བསལ་ཞིང་། །
ཟབ་ཅིང་རྒྱ་ཆེའི་སྐུ་མངའ་བ། །ཀུན་ཏུ་བཟང་པོའི་འོད་ཟེར་དག ། ཀུན་ནས་
འཕྲོ་ལ་ཕྱག་འཚལ་ལོ། ། གསུང་བའི་ཚིག་འདི་ལས་ཡ་མཚན་པ་རྫོགས་ཆེན་་་་
140



ལའང་མེད་ཟེར་བའི་འཕྲོས་ལ། བྱ་རྒོད་ཕུང་པོའི་རི་ན། བཅོམ་ལྡན་ཐུབ་པ་
ཆེན་པོས། སློབ་དཔོན་ཀླུ་སྒྲུབ་ལ་བཀའ་ཤོག་འདི་འདྲ་ཅིག་སྐྱེལ་བར་གནང་
བྱུང༌། འོད་སྲུངས་ཀྱི་བཀའ། བདེན་པ་གཉིས་ཀྱི་ལུང་། བཀའ་བསྟན་
བཅོས་འགྱུར་རོ་ཅོག་གི་ཡི་གེ། འདས་མ་འོངས་ད་ལྟར་གྱི་སངས་རྒྱས་་་་
དགོངས་པ་ཚད་མ་ཡིན་པ་རྣ་བར་ཡང་ཡང་སོན་ཡོད་ལས་ཆེ། སྟོན་པ་བཅོམ་
ལྡན་འདས་ངེད་རང་གིས། ཆོས་ཐམས་ཅད་ཚད་མས་གཏན་ལ་ཕབ། རིག་
པའི་ལམ་མངོན་སུམ་རྗེས་དཔག གནས་སྐབས་མཐར་ཐུག་གང་གི་ཐད་་་་་
དུའང་། བདེན་གཏན་ཚིགས་སོར་བཞག་པའི་བཀའ་དང༌། བསྟན་བཅོས་
དུ་མ་ཞིག་གསུངས་ནའང༌། དམ་བཅའ་ངན་པ་སོར་བཞག་པའི་ཚད་མ་ལས་
འགལ་བ་ཅིག ཁྱོད་རྩོད་པ་བྱེད་མཁན་རྣམས་ཀྱིས་བྱས་བྱུང་བ། ཚད་མ་
རྣམ་དག་རྟོག་གེ་ཡིན་ཟེར་བའི་ཚིག་རིགས་བློ་ལ་མ་བབས། ཚད་མའི་མཆོད་
བརྗོད་ན། རྟོག་པའི་དྲ་བ་རྣམས་བསལ་ཞིང་། །ཟབ་ཅིང་རྒྱ་ཆེའི་སྐུ་མངའ་
བ། །ཀུན་ཏུ་བཟང་པོའི་འོད་ཟེར་དག ། ཀུན་ནས་འཕྲོ་ལ་ཕྱག་འཚལ་ལོ། །
ཞེས་པས་རྫོགས་པ་ཆེན་པོ་ནས། ཉན་ཐོས་ཡན་ཚད་མས་གཏན་ལ་འབེབས་
དགོས་རྒྱུ་ཡིན། བཅོམ་ལྡན་འདས་ཀྱི་ཡིག་ཚང་ན། སངས་རྒྱས་རྣམས་ཀྱིས་
ཆོས་བསྟན་པ། །བདེན་པ་གཉིས་ལ་ཡང་དག་གནས། །འཇིག་རྟེན་ཀུན་རྫོབ་
བདེན་པ་དང༌། །དོན་དམ་པ་ཡི་བདེན་པའོ། །ཞེས་གསུངས་ཤིང་། ཚད་མའི་
དོན་ཡང་། མངོན་སུམ་དུ་མི་བསླུ་བ་དོན་དམ་པའི་བདེན་པ་དང་། གནས་
སྐབས་སུ་མི་བསླུ་བ་འཇིག་རྟེན་པའི་བདེན་པ། །མཐར་ཐུག་ཏུ་མི་བསླུ་བ་ཆོས་ཀྱི་
སྐུ། གནས་སྐབས་སུ་མི་བསླུ་བ་གཟུགས་ཀྱི་སྐུ་སོགས་མཐའ་ཡས་པའི་ཟབ་རྒྱས་
མང་པོའི་ཆོས་ཀྱི་འཁོར་ལོ་རིམ་པ་གསུམ་དུ་བསྐོར། བཀའ་དང་པོ་བདེན་པ་
བཞིའི་འཁོར་ལོ། རྗེས་དཔག་གི་ཚད་མ་དང་མཐུན། བཀའ་བར་པ་མཚན་
141



ཉིད་ མེད་ པའི་ འཁོར་ ལོ། དོན་ དམ་ སྟོང་ པ་ ཉིད་ ཀྱི་ ཚད་ མ་ དང༌ མཐུན།
བཀའ་མཐའ་མ་ལེགས་པར་རྣམ་པར་ཕྱེ་བའི་ཆོས་ཀྱི་འཁོར་ལོ། མངོན་སུམ་གྱི་
ཚད་མ་དང་མཐུན། དེས་ན་སངས་རྒྱས་ཀྱི་ཆོས་ཐམས་ཅད་ཚད་མ་དང་མཐུན་
པ་ཡིན། དེར་མ་ཟད། འཇིག་རྟེན་གྱི་བྱ་བ་ཡང་། ཚད་མ་དང་མཐུན་ན་
འགྱེལ་བུབ་ཆུང་བས་ངེས་པ་གྱིས། ཡང་ཁྱོད་ལྟ་སྒོམ་སྤྱོད་གསུམ་ཉམས་སུ་ལེན་
པ་རྣམས་ཀྱིས་ཀྱང་ལྟ་བ་མཐའ་བྲལ་ཁས་བླངས། སྒོམ་པ་དམིགས་གཏད་ལ་
བྱེད་པ་ཞིག་དང༌། སྤྱོད་པ་དུས་ཚོད་བཞི་དང་མ་འབྲེལ་བའི་བྱ་བ་འདི་བཞིན་
སྐབས་སུ་བབས་པ་ཞིག་ནི་མི་འདུག གང་ལྟར་ཀྱང་འབྲས་བུ་ཆོས་ཀྱི་སྐུ་ཐོབ་མི་
ཐོབ་ཁྱོད་རང་ཚོས་ཤེས་པ་དེ་ཡིན། འདོད་ཡོན་བློས་མ་ཐོངས་བའི་བྱ་བ་འདི་
བཞིན་ལ། ཐུབ་པ་ཆེན་པོས་ཀྱང་ཡང་དག་ཏུ་མ་གསུངས། སྦྲང་བུ་སྦང་མས་
བཟི་བ་འདྲ་བ་གཅིག་དང༌། བྱིས་པ་རྩེད་མོས་མགོ་འཁོར་བ་འདྲ་བ་ཅིག་མ་
གཏོགས། བསམ་པ་ཡོད་པའི་ སེམས་རྒན་འཁོགས་ཀྱི་ཐད་ནའང་མི་འདུག
ཆོས་ཐམས་ཅད་ཀྱི་དོན་དམ་པ་གང་ལའང་མ་ཆགས་པ་དེར་འདུན་པ་སེམས་ཡུལ་
དུ་ཞོག དེ་ལས་སྤྲོས་ན་ཆོས་ལ་བརྟེན་པའི་སྡིག་པའི་ཉེས་དམིགས་ཆེན་པོ་
སེམས་འཆི་མེད་ཀྱི་སྟེངས་སུ་འཁུར་དགོས་ཚུལ་སྔ་སོར་ཀྱང་ཡི་གེ་སོང་ཡོད་པ་
བཞིན། ད་དུང་ཡང་སེམས་ཀྱིས་གོ་བར་གྱིས། རྟ་ལོ་ཧོར་ཟླ་བརྒྱད་པའི་ཚེས་
བརྒྱུད་ལ་འོག་མིན་ལྷུན་པོ་རྩེ་ནས་བྲིས། གསུངས་པ་འདུག་གོ། །ཧཱུྃ༔ རི་རབ་
རི་ཡི་ལོགས་ཤེད་ན། ། རོལ་པ་མཚོ་ཡི་ཀློང་ཆེན་ན། ། གསེར་རི་བདུན་གྱི་རི་་
སྟེངས་ན། །ཏི་ར་རོ་ཡི་གདན་སྟེངས་ན། །ཕ་གཅིག་གནོད་སྦྱིན་ཡབ་ཡུམ་ནི། །
འཁོར་དུ་གཤིན་རྗེ་འབུམ་གྱིས་བསྐོར། །སངས་རྒྱས་བསྟན་པ་བསྲུང་བའི་ཚེ། །
གཡས་པ་མདུང་ཐུང་རྩེ་གསུམ་འཛིན། །དུག་གསུམ་བརྩད་གཅོད་ཁམས་གསུམ་
འདུལ། །གཡོན་པ་ཐོད་པ་ཁྲག་བཀང་བསྣམས། །དགྲ་འདྲེ་སྲིན་པོའི་སྙིང་ཁྲག་
142



འཐུང་། །ནོར་གྱི་དངོས་གྲུབ་སྩོལ་བའི་ཚེ། །ཡིད་བཞིན་ནོར་བུ་དཔག་བསམ་
བརྒྱན། །བུམ་པ་བཟང་པོ་ཆེ་བ་འཛིན། །འཁོར་དུ་ནོར་ལྷ་འབུམ་གྱིས་བསྐོར།
དམག་ལ་འགྲོ་བའི་དམག་དཔོན་ཡིན། །ཇག་ལ་འགྲོ་བའི་ཇག་དཔོན་ཡིན། །
ཚོང་ལ་འགྲོ་བའི་ཚོང་དཔོན་ཡིན། །བསྟན་པ་འཛིན་པའི་བཤེས་གཉེན་ཡིན། །
དགྲ་བགེགས་གདུག་པའི་སྲོག་གཅོད་ཡིན། །རྣལ་འབྱོར་ཡོངས་ཀྱི་དགྲ་ལྷ་་་་
ཡིན། །དུག་གསུམ་ནད་ཀྱི་སྨན་པ་ཡིན། །དོ་ནུབ་ཚོགས་མཆོད་འདི་བཞེས་ལ། །
སངས་རྒྱས་བསྟན་པ་གཉན་པོ་བསྲུངས། ། རྣལ་འབྱོར་བཅོལ་བའི་འཕྲིན་ལས་
མཛོད། །གཞན་ཡང་ཁྱོད་ཀྱི་ཡུམ་ཆེན་མ། །དྲག་མོ་ཆེན་མོ་མིག་ཡངས་མ། །སྣ་
ཚོགས་ན་བཟའ་བེར་ཆེན་གསོལ། །ཁྱོད་ནི་ཁྲོས་ན་ནད་རྐྱལ་འཛིན། །ཁ་རླངས་
དུག་ལ་ང་རོ་འབྲུག ། ཁ་ནས་མེ་འབར་རྒྱ་མཚོ་སྐམ། །ནད་ཀྱི་རྐྱལ་པ་ཁ་ཕྱེ་
ནས། །དགྲ་བོའི་ཡུལ་དུ་རིམས་ནད་གཏོང་། །འཁོར་དུ་མ་མོ་འབུམ་གྱིས་་་་
བསྐོར། །ཞི་བའི་ལས་མཛད་ནོར་རྒྱུན་མ། །འཁོར་ནི་ནོར་ལྷའི་བུ་མོས་བསྐོར། །
ཕྱག་ན་གཏེར་གྱི་བུམ་པ་བསྣམས། །གནོད་སྦྱིན་སྡེ་དཔོན་འཁོར་དང་བཅས། །
ཁྱོད་ལ་མིག་ཟུར་གཡོ་ཞིང་འཛུམ། །ཁྱེད་རྣམས་སྡེ་དཔོན་ཡུམ་སྲས་བཅས། །ཕོ་
བྲང་རི་རབ་འདབ་ལ་བྱས། ། ཕྱོགས་བཞི་མཚམས་བརྒྱད་ཐམས་ཅད་ཀྱི། །ཆེ་
བའི་ལྷ་དང་ཆུང་བའི་འདྲེ། །ཐམས་ཅད་ཁྱོད་ཀྱིས་བྲན་དུ་བཀོལ། །ལ་ལ་གཏེར་
གྱི་བུམ་པ་འཛིན། །ལ་ལ་རལ་གྲི་དགྲ་སྟ་འཕྱར། ། ལ་ལ་རྡོ་རྗེའི་སེར་བ་་་་་་
འབེབས། །ལ་ལ་ཁམས་གསུམ་སྐད་ཅིག་མྱུལ། ། ལ་ལ་དགྲ་བོའི་མགོ་བཅད་་་
ནས། །དེ་ཡི་ཁྲག་ལ་འདག་པར་བྱེད། །གཞན་ཡང་གནོད་སྦྱིན་བཀའ་འཁོར་
བཅས། ། ཤ་ཟའི་ངར་སྐད་དི་རི་རི། ། མི་བསྲུན་གདུག་པའི་དཔུང་ཚོགས་་་་་
རྣམས། ། ཁྲོ་གཏུམ་དགྲ་ལ་རྔམ་ཞིང་མཆོང་། ། ཤ་ཁྲག་སྙིང་གི་མཆོད་པ་་་་་་
བཞེས། །མཆོད་པ་རྣམས་ཀྱི་བསྲུང་མ་ཡིན། །བསྟན་ལ་འཚེ་བའི་སྲོག་གཅོད་
..
.
143



ཡིན། །འཁོར་ནི་མི་བསྲུན་གདུག་རྩུབ་ ཅན། ། མི་མཐུན་རྐྱེན་ངན་ཞི་བར་་་་
མཛོད། །རྨི་ལམ་ངན་པ་ལ་སོགས་པའི། །ལྟས་ངན་ཐམས་ཅད་ཞི་བར་མཛོད། །
ཡོན་བདག་ཚེ་དང་དབང་ཕྱུག་སྤེལ། །ལེགས་པ་སྤེལ་ལ་ཉེས་པ་བསྣོལ། །བསམ་
པ་སྒྲུབས་ལ་རེ་བ་སྐོངས། ། བཅོལ་བའི་འཕྲིན་ལས་གྲུབ་པར་མཛོད། ། ཅེས་
གནོད་སྦྱིན་གྱི་བསྟོད་པ་འདི། ཆོས་རྒྱལ་ཕོ་བྲང་དུ་བྱ་བ་ནང་སོ་དཔོན་བློན་
གྱིས་གྱིས་གསུངས་ནས། རྣལ་འབྱོར་ཀུན་དགའ་ལེགས་པས་སྦྱར་བའོ། །ཡང་
ནུབ་ཅིག་ཕྱི་མ་ཕྱོའི་འཕྲུལ་སྣང་ལ་ཅི་ཡང་ཤར། དེ་ཀའི་འཕྲོ་ལ། ཐམས་ཅད་
རྫུན་སྣང་རྐྱང་དུ་འདུག ན་སོ་ཡང་རྒན་པོར་སོང་། ཕྲུ་གུ་འདི་རྣམས་ཀྱང་
དགེ་སྦྱོར་གྱི་གཡེང་རྐྱེན་རང་དུ་འདུག སངས་རྒྱས་ཞིག་མ་ཐོབ་ན་གང་བྱས་
རུང་བློ་བདེ་བ་མི་འདུག་བསམ། གླུ་འདི་འདྲས་བཏང་ངོ༌། ། ན་མོ་བྷི་ན་ཧོ།
དཀོར་ལ་མི་བསུན་འཁོར་མངས་བསྐོར་ནས་ནི། །ཀུན་དང་འཁོན་པའི་སྡེ་དགོན་
བཟུང་བ་དང༌། །ཆོས་སྤྱོད་སྤངས་ནས་གཏམ་དང་ཡིག་རྩིས་སློབ། །ཀུན་ལེགས་
ཕྱོགས་མེད་འགྲིམ་པ་རྣམ་ཐར་ཡིན། ། གཞན་ལ་མི་ཕན་རང་ཉིད་འཁོར་བར་
འཁྱམ། །སྔགས་དང་ཕྱག་རྒྱ་ཏིང་འཛིན་མི་མཐུན་པའི། །ཁ་བཤད་བྲོ་བས་སྐྱེ་བོ་
མགུ་ན་ཡང་། །ཀུན་ལེགས་གྲོང་ཆོག་སྤོང་བ་རྣམ་ཐར་ཡིན། །ཁེ་དང་རྒྱལ་ཁ་
གཞན་ལ་མི་སྟེར་བར། །རྟེན་གསུམ་བཞེངས་དང་གསོན་དགེ་གཏོང་བ་དང་། །
གཏམ་གྲགས་འདོད་ཕྱིར་ཆོས་བཤད་འབྲུག་སྒྲ་སོགས། །ཀུན་ལེགས་རང་འདོད་
སྤོང་བ་རྣམ་ཐར་ཡིན། །ཁེ་དང་རྒྱལ་ཁ་རང་སྒྲུབ་ལོག་འཚོ་འཚོལ། ཕྱི་མའི་བུ་
ལོན་འདིར་གསོག་གཞན་ལ་གཏོང་། ། ཆོས་བརྒྱད་ཚེ་འདིའི་འདུན་མ་འཆི་རུང་
བསམ། །ཀུན་ལེགས་ཆོས་ཚོད་འཛིན་པ་རྣམ་ཐར་ཡིན། །ལས་ཀྱིས་བསྐོས་པའི་
ཕྲུག་གུ་འཁོར་གཡོག་ལ། །ཕན་པའི་སེམས་ཀྱི་དྲང་པོའི་ཚིག་བརྗོད་ན། །དེ་ལ་
བརྟེན་ནས་དམ་ཚིག་འཁྲུག་པའི་རྒྱུ། །ཀུན་ལེགས་རང་ལ་ལྟ་བ་རྣམ་ཐར་ཡིན། །
144



-
»
# -
-
མི
4
- ***#* -
དཀོན་མཆོག་རྟེན་དང་མཆོད་པའི་ཚོགས་ཁུར་ནས། །འཇིག་རྟེན་སྤངས་ཏེ་རི་
རླུང་གར་བསྡད་ཀྱང་། །ཆགས་སྡང་མ་སྤངས་སྒྲིབ་པས་རྗེས་སྙེགས་འབྲང་། །
ཀུན་ལེགས་སྐྱོ་བ་སྐྱེ་བ་རྣམ་ཐར་ཡིན། །ཚེར་མའི་རྩེ་ནས་སྦྲང་རྩི་ལེན་པ་ལྟར། །
མི་སྙན་ཕན་པའི་ཚིག་ཚོགས་སྨྲས་པ་ན། ། ཤ་ཚ་ང་རོ་ཆེས་པ་དགྲ་རུ་འགྲོ། །ཀུན་
ལེགས་འཇམ་པོར་སྨྲ་བ་རྣམ་ཐར་ཡིན། །དག་ན་གཞན་བཀུར་མ་དག་རང་སུན་
འབྱིན། །བགྲོ་གླེང་བསྟན་པའི་གད་བདར་ཡིན་ནའང་། །དེ་ལ་བརྟེན་ནས་ཆོས་
སྤོང་སྡིག་པ་གསོག ། ཀུན་ལེགས་མདོ་རྒྱུད་ལྟ་བ་རྣམ་ཐར་ཡིན། །ས་སྐྱ་དགའ་
ལྡན་བཀའ་བརྒྱུད་ལ་སོགས་པ། ། རང་གི་གྲུབ་མཐས་གཞན་ལ་སུན་འབྱིན་་་་་
ལས། ། རང་སར་རང་གི་འཁྲུལ་པ་བརྟགས་ལ་སྤོངས། །ཀུན་ལེགས་ཀུན་ལ་
ཤ་ཚའི་རྣམ་ཐར་ཡིན། ། སྟོང་པ་ཉིད་ལ་ལྟ་ཉེས་རྒྱུ་འབྲས་འདོར། །ཡིད་བྱེད་
སྤངས་པ་ཕྱག་རྒྱ་ཆེར་བཞེད་ཀྱང་། །ཚོགས་གཉིས་སྤངས་པའི་ལྟ་བས་བསླུས་པ་
མང་། །ཀུན་ལེགས་ཟུང་འཇུག་སྒོམ་པ་རྣམ་ཐར་ཡིན། །གསང་དབང་ཤེས་རབ་
ཡེ་ཤེས་དབང་བསྐུར་འདི། ། ཚངས་སྤྱོད་ལ་བཀག་ཇོ་བོ་རྗེ་ཡིས་གསུངས། །
འདོད་ཆགས་ལམ་དུ་འགྲོ་བའི་ཆོས་ཡིན་རུང༌། །ཀུན་ལེགས་ཞེན་འཛིན་སྤོང་བ་
རྣམ་ཐར་ཡིན། །སྐལ་མེད་རྣམས་ལ་དབང་བསྐུར་ཆོས་བཤད་དང༌། །ཕྲུ་གུའི་
འཁོར་ལ་གསང་སྔགས་སྤྱོད་པ་སྟོན། །རྩ་ལྟུང་བདུན་པ་ཕོག་པའི་རྒྱུར་ཤེས་པ། །
ཀུན་ལེགས་གསང་སྔགས་གོ་བའི་རྣམ་ཐར་ཡིན། །ཐོག་སེར་འབེབས་པའི་བསྲུང་
མ་བསྟེན་ནས་ནི། །གདུག་པ་འདུལ་བ་འཕྲིན་ལས་ཡིན་སྙམ་ཡང་། །རང་ཉིད་ཞེ་
སྡང་མ་སྤངས་བྱང་སེམས་ཉམས། ། ཀུན་ལེགས་མཐུ་ངོམ་སྤོང་བ་རྣམ་ཐར་་་་
ཡིན། །འདུ་ཁང་གཟིམ་ཁང་བཀོད་པ་མཛེས་ལ་སོགས། །དབེན་གནས་དགོན་
པར་ཕུན་སུམ་ཚོགས་བསྒྲུབས་ཀྱང་། །རང་ཉིད་རྒྱུན་དུ་སྡོད་པའི་ལོང་ནི་མེད། །
ཀུན་ལེགས་བློ་སྣ་བསྟུང་བ་རྣམ་ཐར་ཡིན། །ཐུན་མོང་ཡོན་ཏན་མཐའ་ཡས་ཀུན་
ཟིལ ་
-
+
: ...4, &
# -
* =
ཐ4.
145



ཤེས་ཀྱང༌། ། རང་ཉིད་བསམ་གཏན་དོན་ལས་ཉམས་པའི་རྒྱུ། །བསླབ་དཀའ་
ཕན་མེད་ཤེས་བྱའི་མཐའ་མི་ཆོད། །ཀུན་ལེགས་ཟབ་དོན་ལྟ་བ་རྣམ་ཐར་ཡིན། །
བས་མཐའི་གྲོང་ངམ་གང་དུ་གནས་བཅས་སར། །ཧ་ཅང་མཛའ་དང་ཧ་ཅང་མི་
འཁོན་པར། །འཛིན་མེད་ངང་ནས་ཀུན་དང་མཐུན་པ་དེ། །ཀུན་ལེགས་འཇིག་
རྟེན་ཤེས་པའི་རྣམ་ཐར་ཡིན། ། རང་སའི་བླ་མ་བསྟོད་པར་འོས་ན་ཡང༌། ། མ་
བྱས་བྱས་ཀྱི་རྣམ་ཐར་མང་པོ་འདི། ། བླུན་པོ་དད་ཀྱང་མཁས་རྣམས་ཁྲེལ་བའི་
རྒྱུ། །ཀུན་ལེགས་རང་བཞིན་བརྗོད་པ་རྣམ་ཐར་ཡིན། ། རྟོགས་ལྡན་གྲུབ་ཐོབ་
མཁས་བཙུན་བཟང་ལ་ སོགས། ། ཡོན་ཏན་ངོམ་ པ་ ཨ་ཙ་རའི་མཆོད་རྟེན། །
བདུད་ཀྱི་དཔུང་ཚོགས་སྤྱན་འདྲེན་སྔ་ལྟས་ཏེ། ། ཀུན་ལེགས་ཡོན་ཏན་སྦེད་པ་
རྣམ་ཐར་ཡིན། །གཞན་མ་འཁྲུགས་ཚེ་དཔང་པོ་ཆིངས་ལུགས་སོགས། །མཁས་
པའི་ གྲོས་འདེབས་ ཤ་ཚ་མཁས་ནའང་། ། རང་ལ་བྱུང་ཚེ་འབྲོང་གི་རྭ་ལས་་་་་
གྱོང་། །ཀུན་ལེགས་རང་ལ་བསམ་པ་རྣམ་ཐར་ཡིན། །གཞན་ཡང་རྣམ་ཐར་མང་
ཞིག་འདུག་ནའང་། །ངན་སྐྱུགས་ཁྲོན་པ་བྲུས་ནས་ཅི་ཞིག་བགྱི། །ལེགས་བཤད་
གཏམ་ལ་ངོ་མཚར་འཛིན་པ་དཀོན། ། ཀུན་ལེགས་ཁ་རོག་སྡོད་པ་རྣམ་ཐར་་་་
ཡིན། ། ད་ནི་རང་མགོ་རང་གིས་མི་ཐོན་པའི། །གཞན་དོན་མཛད་པའི་དཔྲལ་
ཀོགས་མཐུག་པོ་ཚོ། །ངོ་ཚ་ཡོད་ན་རང་ལ་བསམ་རོགས་མཛོད། །ཀུན་ལེགས་
སྙིང་གཏམ་འཆད་པ་རྣམ་ཐར་ཡིན། །ཅེས་སྨྲས་སོ། །
ཡང་སྟག་རྩེར་སྡོད་དུས་སྙོམས་ཆུང་དད་པའི་རྗེས་འབྲངས་འགའ་རེས།
ངེད་རང་ལ་གྲུབ་ཐོབ་ཏུ་བརྩིས་ནས་ངེད་ཀྱི་ཆོས་སྡེ་རི་བོ་བདེ་ཆེན་དུ་ཆུ་མིག་བྱུང་
ན། ཁྱེད་རང་གི་གྲུབ་རྟགས་ཀྱི་ཡིན་བྱས་ཀྱི་ཟེར་བ་ལས། གླུ་འདི་འདྲས་
བཏང་ངོ༌། ། ཏིལ་འདི་ལ་ཏིལ་མར་གནས་འདུག ། སེམས་འདི་ལ་སངས་
རྒྱས་ཀྱི་རྟེན་འབྲེལ་འདུག ། རྟོག་པ་རང་སར་དག་ན་སངས་རྒྱས་རིང་ལ་
146



ཡོད། །འཁྲུལ་པའི་ངོ་བོ་དེ་ལ་ལྟ་རྟོག་ཡགས་མ་ཐོངས། །དལ་འབྱོར་གྱི་གྲུ་ཆེན་
ལ་སངས་རྒྱས་ཀྱི་ལམ་ཆེན་འདུག ། འཁོར་བ་མི་འཁྱམ་ན་ཐབས་ཤེས་ཀྱི་གྲུ་རྐྱ་
གཡོབས། །རྣམ་རྟོག་རྦ་རླབས་ལ་བསམ་གཏན་གྱི་རྐྱ་ལོག་རྒྱོབ། །འཁོར་བའི་ཕ་
རོལ་ཏུ་འགྲོ་བ་ལ་ང་ཡིས་ཐག་བཅད་སོང་། །རི་བོ་བདེ་ཆེན་ན་རྫ་གསེང་ཆུ་ཡིས་
ཁེངས་འདུག །ཆུ་བདག་ཝ་རུ་ན་དེ་ལ་ཆུ་སྦྱིན་ཡགས་མ་མཛོད། །ཆུ་བོ་གྱེན་ལ་
འགྲོ་བའི་མན་ངག་དེ་ཡོད་དོ། །ལུ་མ་ཆུ་ཡིས་གཏེར་མཛོད་ལ་རྒྱུན་ཆད་མ་གཏོང་
ཨང་། །རྟེན་འབྲེལ་བཟང་བྱས་སོ། །ཞེས་ཀྱང་སྨྲས་སོ། །
ཡང་སྐབས་ཤིག་ན། བོན་པོ་ཞིག་གི་འདི་སྐད་ཟེར། ཆོས་རྗེ་རིན་པོ་ཆེ་
ལགས། ངས་མི་ཡི་ཆག་སྒོ་ཕྱི་ལ་བསྒྱུར་བ་བྱས་ཏེ། རང་གི་ཆགས་སྒོ་རང་ལ་
འཁོར་བ་ཞིག་བྱུང་། རང་གི་ཆག་སྒོ་ཕྱི་ལ་བསྒྱུར་བ་ཅིག་བོན་རྟ་ལ་མཛད་ནས་
གནང་བ་ཞུ་ཟེར་བ་ལ་འདི་བྱས་སོ། །ཧཱུྃ། ཡོན་བདག་ཚེ་དང་དབང་ཕྱུག་་་་
སྤེལ། །དཔལ་འབྱོར་གྲགས་པ་བླ་མས་བསྒྲུབས། །བླ་མ་རང་གྲོངས་པ་མ་ཚོར་
བར། །བློ་སྣ་རིང་པོའི་མགོ་ལ་ཟློག། །ཆོས་སྐྱོང་བསྲུང་མ་ཚོགས་ཀྱིས་མཆོད། །
བཀའ་ཉན་བྲན་གཡོག་གཏོར་མས་གསོལ། ། སྲིང་དང་མ་མོ་ལྷག་མས་ཚིམ། །
སྔགས་པ་འཆི་བ་མ་ཚོར་བར། །མཐུ་ངོམ་ཞེ་གནག་མགོ་ལ་ཟློག །གནམ་སྒོ་
རལ་པ་བོན་གྱིས་བསྲུབས། །ས་སྒོ་བྱེ་བ་བོན་གྱིས་བཅོས། །རང་གི་ལྟས་ངན་མ་
ཟློག་པས། །ད་ནི་རང་གི་ལས་ངན་ཟློག ། ཕར་ཕྱིན་ཚད་མ་འདུལ་བ་སོགས། །
ཐམས་ཅད་རང་གི་བློ་ལ་བཟུང་། །ཕ་རོལ་སེམས་སུན་ཕྱུང་ན་ཡང༌། །བྱང་ཆུབ་
སེམས་དང་མ་མཐུན་པས། ། ཐམས་ཅད་བསླུ་མེད་ཚད་མས་ཟློག ། དབེན་
གནས་གཡའ་གངས་མཚམས་སུ་བྱས། །ཐོས་བསམ་སྒོམ་ལ་བདག་ཏུ་བཟུང་། །
ཉམས་དང་མྱོང་བ་མཆོག་ཏུ་བཟུང༌། །འཆི་བ་འདྲན་པ་གཏན་སྟོར་བཏང༌། །
ཟློག་གོ་ཨ་འཐག་མགོ་ལ་ཟློག ། རྣལ་འབྱོར་སྤྱོད་པ་སྐྱོང་བ་རྣམས། །རང་གི་
147



ཉོན་མོངས་མི་གཅོད་པར། ། གཞན་གྱི་ཞེན་གསོག་སྤྱོད་པར་བརྩི། ། མདོ་རྒྱུད་
དོན་དང་མ་མཐུན་པས། །དམ་ཚིག་འགལ་བའི་མགོ་ལ་ཟློག ། ཡར་ལ་དཔོན་
གྱི་བྱ་བ་བྱས། ། མར་ལ་གཡོག་གི་མགོ་བོ་སྙོམས། །དགྲ་བོ་མིག་གི་རྡུལ་ལྟར་་
བསམ། །རང་གི་ཞེ་སྡང་མ་དག་པས། །ང་བདག་འཛིན་པའི་མགོ་ལ་ཟློག །
རང་ངོ་རང་གིས་མ་ཤེས་ན། ། སྡུག་བསྔལ་རང་གི་སེམས་ལ་འདུག ། དེ་ལ་
མཆོག་ཏུ་བཟུང་བས་ལན། །གཟུང་འཛིན་སྡིག་པའི་མགོ་ལ་ཟློག ། ད་རུང་
སྒྱུར་ཅིག་ཟློག་ཅིག་བྱོ། བླ་མ་ཐུགས་རྗེ་མེད་པ་དང་། །དཔོན་པོ་ཁྲིམས་ལུགས་
མེད་པ་གཉིས། ། སྡུག་པོ་གཏོང་བའི་ཆོ་འཕྲུལ་ཡིན། ། ལས་ངན་ཆོ་འཕྲུལ་གང་
ཡང་སྲིད། ། རྣམ་པར་རྟོག་པའི་མགོ་ལ་བྷོ། ། བཙན་བཙུན་ སྡོམ་པ་མེད་པ་་་་
དང༌། །གཡོག་པོ་ངོ་ཚ་མེད་པ་གཉིས། ། སྡེ་དགོན་དཀྲུག་པའི་ལྟས་ངན་ཡིན། །
ཕུང་སྲི་ལྟས་ངན་གང་ཡང་སྲིད། །ལས་ཀྱི་རྣམ་སྨིན་མགོ་ལ་ཟློག ། སྒོམ་ཆེན་
མལ་དུ་མི་ཆགས་དང་། ། རྟོགས་ལྡན་སྐྱུར་གྱིས་བཟི་བ་དང༌། ། དགེ་བཤེས་ཇ་
ཚོང་བྱེད་པ་རྣམས། །རང་སྡུག་ཉོ་བའི་ལྟས་ངན་ཡིན། །བར་ཆད་ལྟས་ངན་གང་
ཡང་སྲིད། །ཀུན་ཏུ་རྟོག་པའི་མགོ་ལ་སྦྱོ། །ཕྱུག་པོ་དྲོད་ཀྱིས་གསོག་པ་དང༌། །མི་
ལྟོགས་མེད་རུང་ཟ་བ་དང༌། །བྱ་བྱེད་མང་པོའི་འདུན་མ་རྣམས། །འཕར་བུབ་
ཆེན་པོའི་ལྟས་ངན་ཡིན། ། བློ་མངས་ལྟས་ངན་གང་ཡང་སྲིད། །གཏད་སོ་མེད་
པའི་མགོ་ལ་བྷོ། །རང་ནོར་བསགས་པ་དགྲ་ལ་འབོ། ། གཞན་གྱི་ནོར་ལ་རྒྱུན་དུ་
ཧམ། །བྱུང་བས་མི་ཆོག་རྐུན་མ་བྱེད། །མི་ཁྱུར་མི་ཆུད་ལྟས་ངན་ཡིན། ། རང་
དམའ་འབེབས་པའི་མགོ་ལ་བྷོ། །བློ་སྦྱོ་དེ་ནི་དགྲ་ལ་སྦྱོ། ། སྦྱོ་བྷོ་དེ་ནི་བགེགས་ལ་
བྷོ། །ཅེས་ཀྱང་སྨྲས་སོ། །
ཡང་སྐབས་ཤིག་ན། ཨུ་རྒྱན་པའི་གསུང་མགུར་ན། ཚོས་རྒྱ་ཚོས་ཀྱི་
ཐང་ལ་ཟླ་དགུ་ཕྱིན། ། ཚོས་ལྕེ་ལེ་ཅིག་ཀྱང་ཁྱེར་བ་མེད། ། ཕོ་ཞེན་ལོག་ཅན་་
148



ཚོགས་པའི་རྩེ་མོར་ཕྱིན། །གསུངས་པ་ཙམ་ནི་ཨེ་ཡོང་མི་ཤེས་ཏེ། ང་རང་ལ་
དཔགས་པའི་ཞེན་ལོག་འདི་འདྲ་ཡོད་བྱས་ནས་མགུར་འདི་འཐེན་ནོ། །ན་མོ་གུ་
རུ། གོང་མའི་གདན་ས་འབྲུག་དང་ར་ལུང༌། །དཀོར་མེ་ལྟར་འབར་བར་སྐྱེ་ས་
བྱས། །ལྷ་རྫས་ཀྱི་སྤྱད་པ་གཅིག་མ་འཁྱེར། །ཕོ་རྒྱུ་འབྲས་ཅན་ཚོགས་པའི་རྩེ་མོར་
ཕྱིན། །ཕ་རྒན་དེ་ཉེས་མེད་དགྲ་བོས་བཀུམ། །བདེན་གཏན་ཚིགས་བསྡུར་བའི་
ལོང་མ་བྱུང་། །མཐུ་ངན་སྔགས་ཡིད་ལ་བསམ་པ་མེད། །ཕོ་བཟོད་པ་ཅན་ཚོགས་
པའི་རྩེ་མོར་ཕྱིན། །ཕ་མན་མ་མན་གྱི་སྤུན་ཟླ་མངས། ། སྡུག་འཐབ་ཀྱི་རྒྱུན་ལ་
ཆད་དུས་མེད། །ཡུལ་ཞིང་རྣང་མིག་གང་ཡང་ཁྱེར་བ་མེད། ། ཕོ་ཞེན་ལོག་ཅན་
ཚོགས་པའི་རྩེ་མོར་ཕྱིན། །རྒྱལ་ཁམས་ཕྱོགས་མེད་ལ་ཕ་ཡུལ་བྱས། ། དགོན་ཆེ་
ཆུང་གི་གདན་ས་བཟུང་བ་མེད། །གྲལ་མཐོ་དམན་གྱི་སྙད་དགོས་དེ་ནས་དོར། །
བདག་བཟང་པོ་ སྡོད་ པ་ཚོའི་རྩེ་མོར་ཕྱིན། ། སོ་ཐར་དང་བྱང་སེམས་གསང་་་་
སྔགས་གསུམ། །དུག་གསུམ་གྱི་གཉེན་པོར་གཅིག་ཏུ་སྒྲིལ། །ཐ་དད་དུ་སྔོ་བགྲང་
མ་དགོས་པས། །ཕོ་ཟབ་རྒྱས་ཅན་ཚོགས་པའི་རྩེ་མོར་ཕྱིན། །ལྟ་བ་དང་སྒོམ་པ་
སྤྱོད་པ་གསུམ། ། དམིགས་གཏད་ཀྱི་འཕྲང་ལ་མ་གཞུར་བར། །འཁྲུལ་མེད་ཀྱི་
ཐང་ལ་ཁྱུ་ཡན་བྱས། ། ཕོ་ཟབ་གནད་ཅན་ཚོགས་པའི་རྩེ་མོར་ཕྱིན། ། གཡའ་
གངས་དང་གྲོང་ཁྱེར་དུར་ཁྲོད་སོགས། ། རང་ལུས་ཀྱི་དགོན་པར་གཅིག་ཏུ་་་་
འདྲེས། ། གནས་ཆེན་ལ་ཡིད་སྨོན་མི་འདིངས་པ། །གནས་རང་ལུས་ལ་ཚང་བ་
ཚོའི་རྩེ་མོར་ཕྱིན། ། ཕྱག་ཆེན་དང་རྫོགས་ཆེན་དབུ་མ་གསུམ། །འདི་ཟབ་ཀྱི་
གདམ་ཁ་བདག་ལ་མེད། །ཆོས་སྤོང་གི་ལས་ངན་མ་བསགས་པས། ཕོ་དག་
སྣང་ཅན་ཚོགས་པའི་རྩེ་མོར་ཕྱིན། །འདུལ་བ་དང་མདོ་སྡེ་མངོན་པ་གསུམ། །
ཤིན་སྦྱངས་ཀྱི་སློབ་གཉེར་མ་བྱས་ཏེ། །དོན་སྤྱིའི་གོ་བ་སེམས་ལ་ཤར། །ཕོ་རུས་
པ་ཅན་ཚོགས་པའི་རྩེ་མོར་ཕྱིན། །བླ་མ་དང་ཡི་དམ་ཆོས་སྐྱོང་གསུམ། ། རང་
149



སེམས་ཀྱི་ངོ་བོར་ཧྲིག་གེ་བ། །གཟུགས་མེད་གཟུགས་དང་མ་བྲལ་བས། །ཕོ་ཟུང་
འཇུག་ཅན་ཚོགས་པའི་རྩེ་མོར་ཕྱིན། །འཁོར་བ་དང་མྱང་འདས་ལ་སོགས་པ། །
སྤང་བླང་གི་ཁྲིག་ཁ་སུ་དགའ་ཁྱེར། །རང་གྲོལ་གྱི་སྦྲུལ་མདུད་ཉམས་སུ་དགའ། །
ཕོ་འཇོག་ཐབས་ཤེས་པ་ཚོའི་རྩེ་མོར་ཕྱིན། །ཐབས་ལམ་གྱི་ཁ་ཕོ་མ་ཐོན་ཏེ། །བུ་
ལྷ་ཕྲུག་འདྲ་བ་རྐྱང་པ་སྐྱེས། །ནང་ཁང་གཞིས་འབོགས་རྒྱུ་མི་འདུག་སྟེ། ། རྒྱལ་
ཁམས་ཀྱི་ཕ་ཕོགས་ཁོང་ལ་གཏད། །ཕོ་ཤེས་རྒྱ་ཅན་ཚོགས་པའི་རྩེ་མོར་ཕྱིན། །
དཔོན་གོང་མས་ཐོག་དྲངས་སྡེ་དཔོན་ལ། །ཚེ་འདི་ལྟོས་ཀྱི་ཕྱག་རྟེན་མ་བཏིང་
སྟེ། །ཐ་དད་ནས་བདག་གི་རྒྱབ་སྐྱོར་གནང་། །ཕ་སྤུན་ཆགས་སྡང་ཅན་ཚོ་ཧ་རེ་
ལས། ། ཕོ་བསོད་ནམས་ཅན་ཚོགས་པའི་རྩེ་མོར་ཕྱིན། ། རང་བརྩིགས་པའི་ས་
མཁར་མི་འདུག་སྟེ། །ཡོན་བདག་གི་ཁང་བཟང་གང་བདེར་བསྡད། །ཕྱི་ཚིས་ཀྱི་
བསྲུང་བྲན་མི་དགོས་ཤིང་། །འགྲོ་དུས་སུ་འཕྲེང་བ་མི་དགོས་པས། །ཕོ་ཐག་ཆོད་
པོ་ཚོགས་པའི་རྩེ་མོར་ཕྱིན། །སྐུ་གསུམ་གྱི་རྒྱུ་རྐྱེན་རང་ལ་ཚང༌། །གནས་སྐབས་
ཀྱི་སྡིག་སྦྱོང་མ་གཏོགས་པ། ། སངས་རྒྱས་གཞན་ནས་བརྩལ་མ་དགོས། ། རྒྱུ་་་
འབྲས་ལ་འདོར་ལེན་ཚུལ་བཞིན་བྱེད། ། ཕོ་ཞིབ་ཏིག་ཅན་ཚོགས་པའི་རྩེ་མོར་
ཕྱིན། །དུས་གསུམ་གྱི་སངས་རྒྱས་གཞན་དོན་མཛད། །རླབས་ཆེན་གྱི་སྤྱོད་པ་
སྐྱོང་བ་ལ། །འདི་བཟང་དང་འདི་ངན་གྱི་ཕོ་ཚོད་དེ་བཞག ། ཕོ་མདོ་རྒྱུད་
མཐོང་བ་ཚོའི་ཡང་རྩེར་ཕྱིན། །ཅེས་སྨྲས་སོ། །
ཡང་། སྣོད་ཀྱི་འཇིག་རྟེན་ཀོང་བུ་རྒྱ་མཚོའི་ནང༌། ། ལྷ་མིའི་རྫས་དང་
འདོད་འཇོའི་བ་ལས་བྱུང༌། །ཕུན་ཚོགས་གང་དང་ཇི་སྙེད་ཞུན་མར་འདི། །དུས་
གསུམ་རྒྱལ་བ་སྲས་དང་བཅས་ལ་འབུལ། ། སེམས་མཆོག་སྦྱིན་པའི་འབྲི་མར་
གངས་རི་ལས། །རླབས་ཆེན་ཆུ་བཞིའི་རྦ་རླབས་ཆེར་གཡོས་པས། །འགྲོ་བ་་་
གསེར་མིག་རྒྱས་པའི་འོད་ཟེར་འདི། །འགྲོ་མགོན་རིན་པོ་ཆེ་ཡི་སྤྱན་ལ་འབུལ། །
150



ཐུབ་བསྟན་ནམ་མཁར་ཚུལ་ཁྲིམས་འོད་དཀར་ཅན། །ཉེས་ལྟུང་དྲི་མེད་འོད་ཟེར་
འབུམ་ཕྲག་འཕྲོ། །སྙིགས་དུས་བསྟན་པ་གསལ་བའི་སྒྲོན་མེ་འདི། །འགྲོ་མགོན་
རིན་པོ་ཆེ་ཡི་སྤྱན་ལ་འབུལ། །གཞན་གྱིས་མི་གཡོ་བཟོད་པའི་རི་བོ་མཆོག །
མཚན་དཔེའི་ལྗོན་ཤིང་མེ་ཏོག་རྣམ་པར་བཀྲ། །རྫོགས་སངས་དངོས་རྒྱུའི་འོད་
ཟེར་ཆེན་པོ་འདི། །འགྲོ་མགོན་རིན་པོ་ཆེ་ཡི སྤྱན་ལ་འབུལ། །འཆི་དྲན་བརྩོན་
འགྲུས་རླུང་གིས་རབ་བསྐྱོད་དེ། ། ཤུགས་དྲག་རྒྱུན་མི་ཆད་པའི་ཉམས་ལེན་་་་་
འདི། །ཡོན་ཏན་མཐའ་ཡས་སྟེར་བའི་སྒྲོན་མེ་ཆེ། །འགྲོ་མགོན་རིན་པོ་ཆེ་ཡི་སྤྱན་
ལ་འབུལ། །འཁྲུལ་མེད་ཐུབ་ཆེན་བསམ་གཏན་གསང་མཛོད་ནས། ། ཆོས་ཕུང་
བརྒྱད་ཁྲིའི་ཡིད་བཞིན་ནོར་བུ་ཕྱུང༌། །ཆོས་ཀྱིས་འཕོངས་པ་སེལ་བྱེད་འོད་ཟེར་
འདི། །འགྲོ་མགོན་རིན་པོ་ཆེ་ཡི་སྤྱན་ལ་འབུལ། །མཐའ་དབུས་སུན་བྲལ་ཤེས་
རབ་བསྐལ་པའི་མེས། །གཟུང་འཛིན་ཀུན་བསྲེགས་རང་ཉིད་བསྲེག་དང་བྲལ། །
བླ་མེད་ཆོས་ཀྱི་མིག་སྟོང་སྒྲོན་མེ་འདི། །འགྲོ་མགོན་རིན་པོ་ཆེ་ཡི་སྤྱན་ལ་་་་་་
འབུལ། །དེ་ལྟར་ཕུལ་བའི་དེ་ཚོགས་རབ་དཀར་དེས། །འགྲོ་ཀུན་རྨོངས་པའི་
མུན་པ་ཀུན་བསལ་ནས། །ཡང་དག་ཡེ་ཤེས་ཁོར་ཡུག་འཆར་བ་དང་། །དོན་གྱི་
སྒྲོན་མེས་འགྲོ་རྣམས་སྒྲོལ་བར་ཤོག ། དེ་སླད་རྣལ་འབྱོར་ཀུན་ལེགས་ཕ་བུ་
ཡང་། །ཚིག་གི་སྒྲོན་མེའི་མཐའ་ལ་མི་རྟོག་པར། །དོན་གྱི་འོད་ཟེར་ཕྱག་རྒྱ་ཆེན་
པོ་ལ། །མཉམ་རྗེས་འདྲེས་པའི་བརྟན་པ་ཐོབ་པར་ཤོག ། ཅེས་པ་འདི་ཐེལ་གྱི་
སྒོ་མངས་རྣམས་ངོ་མཚར་དྲགས། འདི་རྣམས་ཕག་མོ་གྲུབ་པ་རིན་པོ་ཆེའི་
ཐུགས་རྗེ་ཡིན་སྙམ་ནས་ཞུན་མར་ཞོ་ཤས་དང་བཅས་ཕུལ་པའོ། །
ཡང་། མཚན་ཉིད་པ་རྣམས་གྲོས་གླེང་བྱས། མཆོད་ཡར་བྱེད་དུས།
རང་ཕྱོགས་རྐྱང་པ་མཆོད། གཞན་མ་མི་མཆོད་པ་འདི་ཆོས་སྤོང་ལ་ཉེ་བའི་
གཞན་ཕྱོགས་ལ་གནག་པ་འདྲ་བར་འདུག ངེད་འབྲུག་པ་ཀུན་ལེགས་ཡིན་ན་
151



མཆོད་བརྗོད་འདི་འདྲ་བྱེད་བྱས་ནས་འདི་བྱས་སོ། །དེ་ཡང་འོ་སྐོལ་གྱི་སྟོན་པ་
སྒྲིབ་པ་གཉིས་ཀྱི་རྒུད་པ་སྤངས་ཤིང་ཚོགས་གཉིས་ཡོངས་སུ་རྫོགས་ནས་གཟིགས་
པ་དྲུག་གིས་མཁྱེན་པའི་ཆུ་ཀླུང་ཀུན་ནས་འཁྱིལ་བའི་ཆུ་གཏེར་ཆེན་པོ་གཞན་ཕན་
པདྨོའི་དྲ་བས་ཁེབས་ཤིང་ཟབ་དོན་ནོར་བུའི་བང་བས་གཏམས་པ་སྟོན་པ་བུ་རམ་
ཤིང་པ་དང་དེའི་བསྟན་པ་མཆོད། ཡོད་མེད་རྟག་ཆད་ཀྱི་མཐའ་ལས་འདས་
ཤིང་སྨྲ་བསམ་བརྗོད་པའི་ཡུལ་ལས་འདས་ཀྱང་སོ་སོ་རང་རིག་པའི་དོན་དང་ཚིག་
ལས་སྐྱེས་པའི་རྟོག་གེའམ་བཀའ་དང་བསྟན་བཅོས་ལུང་དང་རྟོགས་པའི་ཆོས་
ཐམས་ཅད་མཆོད། ལེགས་པར་བཞུགས་ཤིང་དྲང་པོར་སྨྲ་བ་ཕྱག་དང་མཆོད་
པའི་འོས་སུ་གྱུར་པ་བསླབ་གསུམ་ནོར་བུའི་རྒྱན་གྱིས་སྤྲས་པས་ཚུལ་ཁྲིམས་ཀྱི་དྲིས་
ཕྱོགས་མཐར་ཁྱབ་ཅིང་རང་ཉིད་འཇིགས་པ་ཀུན་ལས་གྲོལ་ནས་གཞན་དག་ལ་
ཐར་པ་དང་ ཐམས་ ཅད་མཁྱེན་པའི་ལམ་མཆོག་སྟོན་པའི་འཕགས་པའི་དགེ་་་
འདུན་ཐམས་ཅད་མཆོད། བསྟན་པ་དེ་ཉིད་ལ་འཛིན་སྐྱོང་སྤེལ་གསུམ་མཛད་
པའི་འཕགས་པའི་གནས་བརྟན་ཆེན་པོ་བཅུ་དྲུག་དང༌། ཀླུ་སྒྲུབ་ཡབ་སྲས་་
ཐོགས་མེད་སྐུ་མཆེད་ལ་སོགས་ཏེ་རྒྱུན་དྲུག་དང་མཆོག་གཉིས་སོགས་རྒྱ་གར་ཆོས་
ཀྱི་འབྱུང་གནས་ཀྱི་པཎ་གྲུབ་ཐམས་ཅད་མཆོད། འཕགས་ཡུལ་གངས་རིའི་
གསེང་ནས་ཟབ་པ་དང་རྒྱ་ཆེ་བའི་ཆུ་ཀླུང་ཀུན་སྤྱན་དྲངས་ཏེ་བོད་ཁམས་ཆོས་ཀྱི་
རྒྱ་མཚོར་བསྐྱིལ་ནས་ཆོས་ཀྱི་སྐོམ་པས་གདུངས་པའི་སྐབས་སུ་ཐམས་ཅད་ཡང་
དག་པའི་བདུད་རྩིས་བརླན་པར་མཛད་པའི་ལོ་ཙཱ་བ་བཟང་པོ་རིམ་པར་བྱོན་པ་
ཐམས་ཅད་མཆོད། རང་རེའི་བོད་མིར་ཡང་ཟབ་དོན་གདམས་པའི་གཏེར་
མཛོད་ཀྱི་ལེགས་བཤད་ལྡེ་མིག་འཛིན་ཞིང་སྙིགས་དུས་མུན་པའི་སྒྲོན་མེ་ཐུབ་ཆེན་
དཔའ་བོ་དང་གཉིས་སུ་མེད་པ་ཇོ་བོ་རྗེ་ཡབ་སྲས་བཀའ་གདམས་བརྒྱུད་པ་དང་
བཅས་པ་མཆོད། རྡོ་རྗེ་འཆང་ཆེན་ཏིལླི་ནཱ་རོ་ནས་ཉེ་བར་བརྒྱུད་པའི་ལྟ་སྒོམ་
152



སྤྱོད་པ་ཕྱིན་ཅི་མ་ལོག་པར་ཐུགས་ཉམས་སུ་བཞེས་པའི་སྒྲུབ་བརྒྱུད་ཀྱི་བསྟན་པ་
ཉི་མ་དང་ཟླ་བ་ལྟར་གསལ་བར་མཛད་པའི་དཔལ་ལྡན་དྭགས་པོའི་བཀའ་བརྒྱུད་
ཡབ་སྲས་བརྒྱུད་པ་དང་བཅས་པ་རྣམས་མཆོད། རིག་པ་གནམ་ལྕགས་ཀྱི་སྡེར་
མོས་ལོག་པར་སྨྲ་བ་གདེང་ཅན་མཐའ་དག་གི་སྙིང་འབྱིན་ཞིང་། ཤེས་བྱའི་
མཁའ་ལ་ལེགས་བཤད་ཀྱི་འབྲུག་སྒྲ་སྒྲོགས་པས་ཕྱིར་རྒོལ་ཐེའུ་བྲང་སྟོང་གི་ཀླད་པ་
འགེམས་པ་ས་སྐྱ་པཎྜི་ཏ་ཆེན་པོ་བརྒྱུད་པ་དང་བཅས་པ་མཆོད། དཔལ་དུས་ཀྱི་
འཁོར་ལོའི་བསྟན་པ་གསལ་བར་མཛད་མཁན་ཀུན་མཁྱེན་ཇོ་ནང་པ་ཡབ་སྲས་
མཆོད། འཕགས་པ་དགྱེས་པའི་ཚུལ་ཁྲིམས་ཀྱི་ལུས་སྟོབས་རབ་ཏུ་རྒྱས་པས་
ཐུབ་བསྟན་གངས་རིའི་ཁྲོད་ན་འགྱིང་ཞིང་གཞུང་ལུགས་འབུམ་ཕྲག་དུ་མའི་རལ་
པའི་ཁུར་གྱིས་བརྗིད་པ་ཤར་ཙོང་ཁ་པ་བློ་བཟང་གྲགས་པ་ཡབ་སྲས་དེ་མཆོད།
བོད་འདིར་རྒྱལ་བའི་བསྟན་པ་རིན་པོ་ཆེ་དར་ཞིང་རྒྱས་པའི་ཕྱི་མ་སྐུ་གསུང་
ཐུགས་ཀྱི་རྟེན་ཁྱད་པར་ཅན་རྣམས་བཞུགས་པའི་བསྟི་གནས་དམ་པར་གྱུར་པ་
དཔལ་བསམ་ཡས་བཞེངས་པ་ལ་བདུད་དང་ལོག་པར་འདྲེན་པ་ཕྱིར་ཟློག་པ་
དཔལ་ཀུན་ཏུ་བཟང་པོས་བྱིན་གྱིས་བརླབས་པ་ཨུ་རྒྱན་གྱི་མཁན་པོ་པདྨ་འབྱུང་
གནས་སྔགས་འཆང་བརྒྱུད་པ་དང་བཅས་པ་རྣམས་མཆོད། སྡུག་བསྔལ་ཐམས་
ཅད་ཉེ་བར་ཞི་བར་བྱེད་པའི་སྔགས་མི་བརྫུན་པས་ན་བདེན་པར་ཤེས་པ་ཞེས་བྱ་
བའི་གཞུང་དང་མཐུན་པ། རྒྱལ་བའི་བཀའ་དྲི་མ་མེད་པའི་སྙིང་པོ་བདུད་ཀྱི་
གཅོད་ཡུལ་དམ་པ་སངས་རྒྱས་དང་མ་གཅིག་ལབས་ཀྱི་སྒྲོན་མ་བརྒྱུད་པར་བཅས་
པ་མཆོད། གཞན་ཡང་རང་ལ་བླ་མ་དམ་པའི་དྲིན་གྱིས་བསླབ་པ་གསུམ་རིམ་
པར་བརྒྱུད་པ་ཉེས་ལྟུང་དང་བྲལ་བའི་ལམ་སྟོན་ཞིང་བྱིན་རླབས་ཀྱིས་སེམས་རྒྱུད་
བསྒྱུར་ནུས་པའི་བཀའ་དྲིན་ཆེ་ཚད་མཆོད། མཆོག་དང་ཐུན་མོང་གི་དངོས་
གྲུབ་མ་ལུས་པ་དཀྱིལ་འཁོར་མཐོང་བས་སྟེར་བར་ནུས་ཤིང་རང་ལུས་རྒྱལ་བའི་
153



དཀྱིལ་འཁོར་དུ་བསྒྱུར་ནས། ཐ་མལ་གྱི་སྣང་ཞེན་ཟློག་ནུས་པའི་ཡི་དམ་དཀྱིལ་
འཁོར་གྱི་ལྷ་ཚོགས་དེ་མཆོད། སྲིན་པོའི་གཟུགས་ཀྱིས་སངས་རྒྱས་ཀྱི་བསྟན་པ་
ལ་གནོད་པའི་གདུག་པ་ཅན་ཐམས་ཅད་ཚར་བཅད་ནས་བྱང་ཆུབ་ཀྱི་སེམས་ཀྱིས་
ཁམས་གསུམ་དུ་འཁོར་བའི་སྡུག་བསྔལ་གྱི་ཁྲག་མཚོ་ཞལ་དུ་སྟོབ་པའི་ཡེ་ཤེས་ཀྱི་
མགོན་པོ་མཧཱ་ཀཱ་ལ་འཁོར་བྲན་གཡོག་དང་བཅས་པ་རྣམས་མཆོད། སངས་
རྒྱས་ཀྱི་བསྟན་པ་ཆོས་སྐྱོང་བའི་རྒྱལ་པོ་ལ་རག་ལས་པས་ཡར་བླ་མ་དཀོན་མཆོག་
མཆོད་ཅིང་མངའ་འབངས་ལ་བདེ་སྐྱིད་སྟེར་བའི་ རྒྱལ་པོ་ཁྲིམས་ཆེན་པོ་ལས་
འདའ་བ་རྣམས་དྲག་པོས་ཚར་གཅོད་པའི་ལུགས་གཉིས་ཀྱི་བདག་པོ་རྣམས་་་
མཆོད། ཕ་མས་ཐོག་དྲངས་རང་སྡུག་རང་གིས་ཉོ་ཞིང་རང་གིས་རང་མ་རིག་
པའི་ལན་ཆགས་ཀྱི་བརྡ་འདེད་ཁོར་མོ་ཡུག་ཏུ་སྤྱོད་པ་རྣམས་ཀྱང་སྙིང་རྗེ་ཆེན་
པོའི་སྒོ་ནས་མཆོད། ཅེས་ཀྱང་སྨྲས་སོ། །
ཡང་མི་འགའ་རེས། ཆོས་རྗེ་ཀུན་ལེགས་པ་རྒྱལ་ཁམས་ཕྱོགས་མེད་རྐྱང་
ལ་ཐེགས་ཀྱི་འདུག་པ་ལྟད་མོ་ངོ་མཚར་བ་ཇི་འདྲས་གཟིགས་ཟེར་བ་ལ་འདི་སྐད་
བྱས། དགུང་སྔོན་དབྱིངས་ལ་ལྡིང་བ་ཡི། །བྱ་རྒྱལ་ཚོགས་པའི་ལྟད་མོ་ལ། །སྤུ་
མདོངས་ཀྱིས་ཁྲོམ་ཐོག་ཆོད་པ་དེ། ། རྒྱ་ཡུལ་གྱི་རྨ་བྱ་སྤུ་སྡུག་མཐོང་། ། སངས་
རྒྱས་བསྟན་པའི་སྒོར་ཞུགས་ནས། ། འཆི་དྲན་ཚོགས་པའི་ལྟད་མོ་ལ། །ཚོགས་
བསགས་ ཁྲོམ་ ཐོག་ཆོད་པ་དེ། ། ཡང་དག་བཤེས་གཉེན་མཇལ་བ་ མཐོང༌། །
གངས་དཀར་ཤེལ་གྱི་ཟུར་ཁ་ན། །གཅན་གཟན་ཚོགས་པའི་ལྟད་མོ་ལ། །དཔའ་
རྩལ་གྱིས་ཁྲོམ་ཐོག་ཆོད་པ་དེ། །རི་དྭགས་རྒྱལ་པོ་སེང་གེ་མཐོང་། ། ཆོས་ཕུང་
བརྒྱད་ཁྲི་བཞི་སྟོང་གི། །དམ་ཆོས་ཚོགས་པའི་ལྟད་མོ་ལ། །ཟབ་དོན་གྱིས་ཁྲོམ་
ཐོག་ཆོད་པ་དེ། །སྨྲ་བསམ་བརྗོད་མེད་ཀྱི་ལྟད་མོ་མཐོང་། །ཤིན་ཏུ་དྭངས་པའི་
རྒྱ་མཚོ་ན། །ནོར་བུ་ཚོགས་པའི་ལྟད་མོ་ལ། ། ཕུན་ཚོགས་ཀྱི་ཁྲོམ་ཐོག་ཆོད་པ་
154



དེ། །ཡིད་བཞིན་གྱི་ནོར་མཆོག་བསམ་འཕེལ་མཐོང༌། །སེམས་དཔའ་འགྲོ་དོན་
མཛད་པ་ཡི། །རང་འདོད་བྲལ་བའི་ལྟད་མོ་ལ། །ཐུགས་རྗེས་ཁྲོམ་ཐོག་ཆོད་པ་
དེ། །རྒྱལ་སྲས་སེམས་དཔའ་ཆེན་པོ་མཐོང་། །མཐའ་བྲལ་ནམ་མཁའ་ཡངས་པ་
ལ། ། སྐར་ཚོགས་ཚོགས་པའི་ལྟད་མོ་མཐོང་། །འོད་ཟེར་གྱིས་ཁྲོམ་ཐོག་ཆོད་པ་
དེ། །རྟ་བདུན་ཁྲི་གདུགས་ཉི་ཟླ་མཐོང༌། །དབེན་གནས་ཕྱོགས་མེད་རྒྱལ་ཁམས་
ན། །བྱ་བཏང་ཚོགས་པའི་ལྟད་མོ་ལ། ། ཞེན་ལོག་གི་ཁྲོམ་ ཐོག་ཆོད་ པ་དེ། །
བཀའ་བརྒྱུད་གསེར་གྱི་ཕྲེང་བ་མཐོང་། ། དུས་ངན་གྱི་དཔོན་པོ་མང་པོ་ཡི། །
ཆགས་སྡང་ཚོགས་པའི་ལྟད་མོ་ལ། །བཟོད་པའི་ཁྲོམ་ཐོག་ཆོད་པ་དེ། །འབྲུག་པ་
ཀུན་དགའ་ལེགས་པ་མཐོང་། །བསླུ་མེད་ཚད་མ་སོར་བཞག་ནས། །དགེ་བཤེས་
ཚོགས་པའི་ལྟད་མོ་ལ། ། རིག་པས་ཁྲོམ་ཐོག་ཆོད་པ་དེ། ། རྗེ་བཙུན་ས་སྐྱ་པཎ་
ཆེན་མཐོང་། ། ཆོས་ཀྱི་མ་མོ་འདུལ་བ་ཡི། །ཚུལ་ཁྲིམས་ཅན་ཚོགས་པའི་ལྟད་མོ་
ལ། །བསླབ་པས་ཁྲོམ་ཐོག་ཆོད་པ་དེ། ། རྗེ་བཙུན་བློ་བཟང་གྲགས་པ་མཐོང་། །
སྒྲུབ་བརྒྱུད་གངས་ཀྱི་རི་བོ་ཡི། །རས་པ་ཚོགས་པའི་ལྟད་མོ་ལ། །བདེ་དྲོད་ཀྱིས་
ཁྲོམ་ཐོག་ཆོད་པ་དེ། །དབང་ཕྱུག་མི་ལ་རས་པ་མཐོང་། །སྒམ་པོ་གདར་གྱི་རི་བོ་
ཡི། །དོན་སྒོམ་སྲོག་སྙིང་ལྟད་མོ་ལ། ། སྙིང་པོའི་བསྟན་པ་དར་བ་དེ། །དྭགས་པོ་
ཟླ་འོད་གཞོན་ནུ་མཐོང། །ཕག་མོ་གྲུ་ཡི་མཐའ་རྩ་རུ། །བདེ་གཤེགས་སྤྲུལ་པའི་
ལྟད་མོ་ལ། །རྒྱལ་བ་དངོས་སུ་བྱོན་པ་ཡི། །འགྲོ་མགོན་ཕག་མོ་གྲུབ་པ་མཐོང༌། །
གཅིག་ཤེས་ཀུན་ལ་མཁས་པ་ཡི། །གནས་ལུགས་རྟོགས་པའི་ལྟད་མོ་ལ། །འཁོར་
འདས་རོ་མཉམ་འདྲེས་པ་ཡི། ། གླིང་རས་པདྨ་རྡོ་རྗེ་མཐོང་། ། རྒོད་ཀྱི་ཉིན་ལམ་
བཅོ་བརྒྱད་བར། །བསྟན་པས་ཁྱབ་པའི་ལྟད་མོ་ལ། །ཕྱོགས་རིས་མེད་པའི་འགྲོ་
དོན་མཁན། །མཉམ་མེད་འབྲུག་པ་ཁུ་དབོན་མཐོང་། ། སྡུག་བསྔལ་ཆུ་ཆེན་སྒྲོལ་
བ་ཡི། ། ཟམ་ པ་ཚོགས་པའི་ལྟད་མོ་ལ། ། ལྕགས་ཟམ་ཁྲོམ་ཐོག་ཆོད་པ་དེ། །
155



འཛུགས་མཁན་ཐང་སྟོང་རྒྱལ་པོ་མཐོང༌། །གཞན་ཡང་འཁོར་འདས་ཆོས་རྣམས་
ཀྱི། ། ལེགས་ཉེས་ཚོགས་པའི་ལྟད་མོ་ལ། ། རྒྱུ་འབྲས་རྟེན་འབྲེལ་གང་ཡང་་་་་་
མཐོང་། །ཅེས་ཀྱང་སྨྲས་སོ། །
ཡང་སྣེའུ་གདོང་རྩེར་སྡོད་དུས་མི་འགའ་ཞིག་ན་རེ། ཆོས་རྗེ་རིན་པོ་ཆེ་
ཁྱེད་དཔོན་སློབ་མང་པོ་མི་མཛད་པ་ཙུག་ཡིན་ཟེར་བ་ལ་འདི་སྐད་བྱས། འཁོར་
མང་ པོ་ ཡང་ བྱས་ ཏེ། ཆོས་ དང༌ མཐུན་ མི་ མཐུན་ སྣ་ ཚོགས་ ཀྱི་ བྱུང༌ བས།
བསླབ་བྱ་དང་བཅས་བརྫངས་པ་ཡིན། རྗེ་དུས་གསུམ་གྱི་རྒྱལ་བ་སྲས་དང་
བཅས། །བདག་དང་བརྒྱུད་པར་བཅས་པ་རྣམས། ། ཕུགས་མཚན་ལྡན་མཇལ་
བར་བྱིན་གྱིས་རློབས། ། སྲིད་གསུམ་མེ་འོབས་ལྟར་མཐོང་ནས། ། འཇིགས་་་་་
དངངས་ལ་བསྲན་གླགས་མི་འདུག་པས། ། སྡུག་བསྔལ་དང་གཏན་གྱེས་བྱེད་པ་
ཚོ། །དབེན་གནས་དང་བས་མཐར་སྒོམ་དུ་བརྫངས། །སྡུག་བསྔལ་ལ་རྒྱ་མའི་ལྟ་
བ་དང་། །འདོད་ཡོན་ལ་མཆོག་ཏུ་ཞེན་པ་ཡི། །ཟས་ནོར་ལ་དོན་དུ་གཉེར་བ་
རྣམས། །ཁོང་ཡོ་ལང་མཁན་ཚོའི་དྲུང་ལ་བརྫངས། །དལ་འབྱོར་གྱི་མི་ལུས་རིན་
པོ་ཆེ། ། མདོ་མེད་སྟོང་ལོག་མི་བྱེད་ཅིང༌། ། ད་ལན་བཙན་ས་འཛིན་པ་ཚོ། །
མཚན་ལྡན་བླ་མའི་དྲུང་ལ་བརྫངས། ། ཕྱི་མ་ལ་ཅི་ཡང་མི་བསམ་ཞིང་། ། ད་ལྟ་
ཡང་ཟ་ཡིན་ཟ་ཡིན་འཁང་། །ཁ་དྲག་དང་བློ་ཤེད་ངོམ་པ་ཚོ། ། ཤེད་ངོམ་སྡེ་
དཔོན་གྱི་ཟླ་ལ་བརྫངས། །བླ་མའི་དགོངས་པ་སྒྲུབ་པས་རྫོགས། །ཞབས་ཏོག་གི་
གཙོ་བོ་མོས་གུས་ཡིན། །མཉེས་པ་གསུམ་པོ་སྒྲུབ་པ་ཚོ། །ཞེན་མེད་གཡའ་གངས་
མཚམས་ལ་བརྫངས། །དད་མེད་ཆོས་ཀྱི་སྣ་སུན་ཁྱེར། །བག་ཆགས་ངན་པའི་
ནད་རོ་ལངས། །བྱ་མངས་བྱུར་གྱི་སྣ་འདྲེན་ཚོ། །གཏད་སོ་མེད་པའི་ཕྱོགས་ལ་
བརྫངས། །རབ་བྱུང་ཆོས་གོས་གསུམ་འཆང་ཞིང༌། །ཞི་བ་དུལ་བ་ཉེར་ཞི་བ། །
ཡོན་ཏན་བརྩོན་པའི་ལུང་རིགས་ ཅན། །བསྟན་འཛིན་སྐྱེས་བུའི་དྲུང་ལ་་་་་་་
156



བརྫངས། ། ཁ་མཁས་ཆོས་ཀྱི་གནས་ཚང་སྟོར། །སེར་གཟུགས་ཕོགས་ཀྱི་བྲེ་་་་
གྲངས་བརྩི། །ཆོས་སྤོང་གྲུབ་མཐའི་ང་རྒྱལ་ཅན། །སྡུད་སུད་བསླབ་པའི་གྲྭ་ལ་
བརྫངས། ། མཉམ་གཞན་ངང་ནས་ཆོས་སྤྱོད་ཚར། །འགྲོ་དྲུག་བུ་ལྟར་བརྩེ་བ་
ཅན། །རི་ཁྲོད་བས་མཐར་རྣམ་གཡེང་བོར། །རང་ལུས་དགོན་པའི་དབེན་པར་
བརྫངས། །རལ་པ་ཨང་རག་མི་རྐང་འབུད། །ཧཱུཾ་དང་ཕཊ་ཀྱི་འབྲུག་སྒྲ་སྒྲོག །
ཕྱག་ཏུ་བྱུང་ཚད་བདུད་རྩིར་བསྒྱུར། །ཁོང་སྣང་བ་གང་བདེའི་ཕྱོགས་ལ་་་་་་
བརྫངས། །ཆོས་པའི་གཟུགས་ལ་བསླབ་ཤེས་མེད། །འཕྲལ་གྱི་དགེ་སྦྱོར་བསྲུང་
སྡོམ་སྟོར། །བྱ་བ་གང་ཡང་མཐར་མི་ཕྱིན། །ལྟོ་རྒྱབ་གང་མོད་ཕྱོགས་ལ་་་་་་་་
བརྫངས། །ད་ནི་རྣལ་འབྱོར་ཀུན་ལེགས་ང་། །ཕྲུ་གུ་སྔོན་གྱི་ལན་ཆགས་ཡིན། །
གང་དུ་རྫོང་ས་མ་རྙེད་པས། །རྒྱུ་འབྲས་རང་གི་ཕྱི་འབྲང་བཅོལ། །གྲྭ་པ་མང་པོ་
ཞེན་སྲེག་རྒྱུ། །དགོས་དུས་ཕན་པར་དཀའ་མོར་འདུག །ཅེས་སྨྲས་སོ། །
ཡང་དགེ་བཤེས་ཤིག་ན་རེ། སྤྱོད་པ་བྱ་རི་དྭགས་ལ་དཔེ་བླངས་པའི་དོན་
ལྟ་སྒོམ་སྤྱོད་གསུམ་ཡོད་པ་ཅིག་མཛོད་དང་ཟེར་བ་ལ་འདི་སྐད་བྱས། ན་མོ་གུ་
རུ། དྲང་སྲོང་ཐང་དཀར་རྒོད་པོ་འདི། །ནམ་མཁའི་མཐོངས་སུ་རྩེ་སྒྲོ་་་་
བསྐྱངས། །རྣམ་གསུམ་དག་པའི་ཤ་ཁྲག་ཟོས། ། རྒོད་ཚང་བྲག་གི་དབྱིངས་ལ་
བྱས། །དེ་ཡང་གནས་ལུགས་ལྟ་བའི་དཔེ། །མཉམ་ཉིད་ཆེན་པོའི་ལྟ་བ་འདི། །
རྟོགས་པ་སྟོང་ཉིད་ནམ་མཁར་ལྡིང་། །འགྲོ་ལ་སྙིང་རྗེའི་བཟན་བུ་བསྒྲུབས། །
མཉམ་ཉིད་བདེ་ཆེན་བྲག་ལ་ཉལ། །ལྷ་བྱ་ཡིད་འོང་གོང་མོ་འདི། །སྤང་ན་བུན་
ཁྲོད་ནས་ མགྲིན་ སྙན་བསྒྱུར། ། གཡའ་ནེའུ་གསིང་ ཁྲོད་ནས་རྩྭ་ ཆུ་ བཙལ། །
གཡའ་གངས་མཚམས་སུ་ཉལ་ས་བྱས། །དེ་ཡང་དམིགས་མེད་སྒོམ་པའི་དཔེ། །
མི་ སྒོམ་འཁྲུལ་མེད་སྒོམ་པ་འདི། །ཡེ་སྒོམ་ཐོག་ཏུ་རང་བབས་བཞག ། སྣ་
ཚོགས་སྣང་བ་སྒོམ་དུ་ཤར། །འཁོར་འདས་རང་གི་སེམས་སུ་རྟོགས། །རི་དྭགས་
157



ཤུ་དགོ་རྣ་བ་གསུམ། །མཐོ་གསུམ་རྩེ་ནས་རྒྱང་སོ་ལྟ། །སྤང་ནེའུ་གསིང་ངོས་ལ་
དཀྱུས་མེད་བྱས། །རྒྱ་ཟུར་བྲག་ལ་བཙན་ས་སྙོག ། དེ་ཡང་ཤུགས་འབྱུང་སྤྱོད་
པའི་དཔེ། ། དུས་ཚོད་བཞི་འབྲེལ་སྤྱོད་པ་འདི། །བཟང་ངན་རྐྱེན་ལ་འདམ་ཁ་
དོར། ། ཐོག་བརྫིས་རོ་སྙོམས་ལམ་དུ་ཁྱེར། ། སྤྱོད་ལམ་འགྲོ་ལ་ཕན་བདེ་སྒྲུབ། །
བཏུང་བ་འབབ་ཆུ་ལྷུང་ལྷུང་འདི། ། གཡའ་གངས་མཚམས་ནས་རང་རྡོལ་་་་་
སྐྱེས། །འདུ་བ་རྣམ་བཞིའི་ནད་རྣམས་སེལ། ། དེ་ཡང་སྐུ་གསུམ་འབྲས་བུའི་་་
དཔེ། ། སྐྱོན་དག་ཡོན་ཏན་ཀུན་རྫོགས་ནས། ། གདོད་ནས་དག་པའི་འབྲས་བུ་
དེ། ། མཚན་ལྡན་བླ་མས་མངོན་སུམ་བསྟན། ། ང་ཡི་རྒྱལ་ཁམས་ཕྱོགས་མེད་་་་
འདི། །ཆགས་སྡང་ཁྲོད་ན་དགེ་སྦྱོར་འཕེལ། །བྱ་སྤྱོད་མཐོང་ཚེ་སྙིང་རྗེ་འཁྲུལ། །
འགྲོ་དྲུག་ཕ་མའི་སྤྲུལ་པར་ཤར། །ང་ཡི་ཕ་ཁང་ཅོག་པུ་རང་ཤོང་འདི། །སྲང་
སྒོར་ཉལ་རུང་གདོང་མཚམས་ཐུབ། །གནས་ཚང་ཁ་རུ་ཨ་མི་ཏ། །རེ་དོགས་མེད་
པས་སྣང་བ་བདེ། །ང་ཡི་དགེ་སྦྱོར་འཇར་ཉལ་ཁྲིག་མེད་འདི། །འཕྲལ་གང་དལ་
ལ་ས་ཆོད་ཆེ། །མངོན་མཚན་ཆུང་ལ་ཡོན་ཏན་ཆེ། །ལམ་སྣ་ཟིན་པའི་དཔའ་རྒན་
ཡིན། ། གཞན་ཡང་རྣམ་ཐར་མང་པོ་འདུག ། ཆོས་མིན་མིན་ན་མང་ཡང་་
བཟོད། ། དོན་དང་མཐུན་ན་ཅི་བྱས་སླ། ། གཏད་མེད་ངང་དུ་ལྷོད་དེ་ཞོག །
ཅེས་ཀྱང་སྨྲས་སོ། །
ཡང་ སྐབས་ ཤིག་ན་ ཁམས་ སེང་ལ་ རི་ མཐོན་ པོ་ ཅིག་ གི་ རྩེར་ཕྱིན་པས།
ཉམས་རི་མཐོན་པོའི་སྟེང་ནས་བལྟས་པས། ཐང་ཐམས་ཅད་ཟིལ་གྱིས་མནན་
པ་བཞིན། ལྟ་སྒོམ་སྤྱོད་པ་མ་ནོར་བས། རློམ་པའི་ང་རྒྱལ་ཟིལ་གྱིས་གནོན་
པར་འདུག་ཨང་སྙམ་ནས། དཔེ་རེ་དང་དོན་རེ་བསྟུན་པའི་ གླུ་འདི་བཏང་
ངོ༌། །ན་མོ། རྣལ་འབྱོར་ང་ཐང་དཀར་ཉམས་མྱོང་བསྐྱངས། །གཞན་རྒྱལ་ན་
དགའ་བའི་བསམ་པ་སྦྱངས། །འགྲོ་དྲུག་སངས་རྒྱས་ཀྱི་ས་ཐོབ་ན། །རང་འཁོར་
158



བའི་བཙོན་རར་འཁྱམས་རུང་བཟོད། །དེ་འདྲའི་བསམ་པ་བཟང་རུང་ནི། །
གཞན་རང་རང་ལས་ཀྱི་ཁྲ་རྒྱུག་གི། ། རང་འདོད་འགོང་པོ་སྙིང་ལ་གཟན། །
འཁྲུལ་ཕུང་ཆེན་པོས་ཟིལ་གྱིས་མནན། །དེ་འདྲ་མཐོང་ནས་གླུ་འདི་བླངས། །
གཟའ་ཁྱབ་འཇུག་མཐུ་སྟོབས་རྫུ་འཕྲུལ་ཅན། ། ཁོང་གཟའ་སྐར་ཡོངས་ལ་མི་
འཇིགས་ཤིང༌། ། བདུད་དམག་གཞན་གྱིས་མི་བརྫི་བར། ། མཐོན་པོའི་ནམ་་་་་
མཁའ་ཁྱབ་པར་མྱུལ། །འདི་སྣང་བྱེད་ཉི་ཟླའི་འོད་ལ་གཟན། །སྐར་ཕྲན་མང་པོ་
ཟིལ་གྱིས་གནོན། ། ལྟ་བ་མཁའ་ཁྱབ་དབུ་མ་འདི། ། ཕྱོགས་འཛིན་རྟོག་པས་མ་
བསླད་ཅིང༌། །ཚིག་ཞེན་མཚན་མས་མི་བརྫི་བར། །ཡང་དག་མཁའ་ལ་ཁྱབ་པར་
འཕྱོ། །འདི་གཟུང་འཛིན་རོ་རྐྱང་སེམས་ལ་གཟན། །ལས་རླུང་རྒྱུ་བ་ཟིལ་གྱིས་
གནོན། །དུང་དཀར་གཡས་ཀྱི་འཁྱིལ་རིས་ཅན། །རྒྱ་མཚོའི་དབྱིངས་ལ་མཉམ་
པར་གནས། །སྲོག་ཆགས་ ཕས་ཀྱིས་མི་བརྫི་ཞིང་། ། རྒྱ་མཚོའི་རླབས་ཀྱིས་མི་་
བསྐྱོད་པ། །འདི་ཆུ་སྲིན་གདུག་པའི་སེམས་ལ་གཟན། །རྒྱ་མཚོའི་ཉེས་དམིགས་
ཟིལ་གྱིས་གནོན། །སྒོམ་པ་རྒྱུན་ཆགས་དུང་ཀར་འདི། །དམིགས་མེད་མཚོ་ཆེན་
དབུས་ན་བརྫོག །གང་ཤར་འཁྲུལ་མེད་རྦ་ལ་འཕྱོ། །སྒོམ་མེད་འཁྲུལ་པའི་གཞི་
རྩ་བཅད། །འདི་སེམས་འཛིན་མཁན་གྱི་སེམས་ལ་གཟན། །རང་བཟོ་གླེན་སྒོམ་
ཟིལ་གྱིས་གནོན། །རི་དྭགས་རྒྱལ་པོ་གཡུ་རལ་ཅན། །གངས་དཀར་ཟུར་ལ་ཡང་
ཟོར་ངོམ། ། ཙན་དན་ཁྲོད་ན་བག་གཞི་ ཕབ། ། ཝ་སྐྱེས་ཕལ་པའི་ཀླད་པ་་་་་་
འགེམས། ། གླང་གདོང་དམར་གངས་མདོག་སེམས་ལ་གཟན། །གཅན་གཟན་
མང་པོ་ཟིལ་གྱིས་གནོན། །སྤྱོད་པ་གདོང་ལྔ་ཚུལ་འཆོས་བྲལ། །ཉེས་ལྟུང་གཡང་
ལ་མི་འཇིགས་ཤིང་། །ཕྱོགས་བྲལ་ནགས་ལ་གང་བདེར་རྒྱུ། །སྣ་ཚོགས་སྣང་བ་
འཁྲུལ་མེད་སྦྱོང་། །འདི་ཐོ་ཆོ་རྩིང་པོའི་སེམས་ལ་གཟན། ། དུས་ཚོད་མ་འབྲེལ་
ཟིལ་གྱིས་གནོན། །མཚོ་བིཌཱུར་དྭངས་པའི་རྒྱ་མཚོ་ལ། ། གསེར་བྱ་ངུར་བ་ལྡིང་
159



ཞིང་འཕྱོ། །ལུས་སྤུ་སྡུག་འདམ་གྱིས་མ་གོས་ཤིང༌། །འདམ་སྐྱེས་པདྨའི་ཁྲོད་ན་
རྒྱུ། །འདི་སོ་ཏོ་ཉ་ཟན་གྱི་སེམས་ལ་གཟན། །ཆུ་བྱ་སྣ་ཚོགས་ཟིལ་གྱིས་གནོན། །
ཆོས་ཀྱི་འབྲས་བུའི་གསེར་བྱ་ང་། །འགྲོ་དྲུག་སྙིང་རྗེའི་རྒྱ་མཚོ་རུ། ། ཐེག་ཆེན་
ལམ་གྱི་རྦ་ལ་རྒྱུ། །ཡེ་དག་འབྲས་བུའི་མཁའ་ལ་ལྡིང༌། ། འདི་ཉན་རང་སྒོར་་་་
ཞུགས་སེམས་ལ་གཟན། ། ཐུན་མོང་གྲུབ་རྟགས་ཟིལ་གྱིས་གནོན། ། དཔེ་དོན་
ཉམས་ཀྱི་གྲུ་ཆུང་འདི། །ཤེས་པ་ཕྱ་ཕྱོའི་ངང་ནས་བླངས། །ཡོང་ཡོང་འདྲ་ཡང་
བསམ་པ་བྱུང་། ། སྤྱི། ཡང་པཎ་ཆེན་འབུམ་རམས་པ་མཁས་པའི་དབང་པོ་དེ་ཞྭ་
དམར་ཅོད་པཎ་འཛིན་པ་བཞི་པས་ཐུགས་རྗེས་བཀུག་ནས། བཀའ་བརྒྱུད་
པར་ ཐུགས་ ཞེན་ ཅིང༌ གྲུབ་ མཐའ་ གཞན་ ལ་ ཟུར་ ཚག་ འཁང་ འདུག་ པ་ ལ།
འབྲུག་པ་ཀུན་ལེགས་ཀྱིས་འདི་སྐད་བསྟོད་པ་ལགས། བསོད་ནམས་འབུམ་
ཕྲག་འདུས་པའི་རྒྱ་མཚོ་ལ། ། ཤེས་རབ་མི་འཇིགས་འཁྱགས་པས་སྟེང་གཡོགས་
ཏེ། ། སྟོང་རྐྱང་ངང་མོ་མོན་གྱི་མཐའ་ལ་སྤུར། །རབ་འབྱམས་རིན་པོ་ཆེ་ལ་ཕྱག་
བགྱིའོ། །ལྟ་བ་ནམ་མཁའི་ཁྱོན་དུ་མི་ཤོང་བ། །སྒོམ་པ་ཉི་ཟླའི་བགྲོད་པས་ཁྱབ་
པར་བྱས། །སྤྱོད་པ་ཚུལ་འཆོས་འཇའ་སྤྲིན་རང་སར་ཡལ། །རབ་འབྱམས་རིན་
པོ་ཆེ་ལ་ཕྱག་བགྱིའོ། །མཁྱེན་རབ་ས་པཎ་གཞལ་མེད་ཁང་ཆེན་ལ། །གྲུབ་མཐའ་
བཀའ་བརྒྱུད་བ་གམ་སྐུ་དཀར་གསོལ། །རྒོལ་ངན་རྟག་ཆད་བསྲུང་བའི་ལྕགས་
རིས་བསྐོར། །རབ་འབྱམས་རིན་པོ་ཆེ་ལ་ཕྱག་བགྱིའོ། ། ཁྱོད་ཀྱི་སྐུ་ནི་བློ་བཟང་
གསུང་ནི་ས། །ཐུགས་ནི་སྤྱན་མངའ་རྗེའི་མདའ་སྟག་རང་། །ཨེ་མ་ངོ་མཚར་པཎ་
ཆེན་རིན་པོ་ཆེ། ། དབུས་པ་མི་ངན་ཟེར་བ་བདེན་པ་འདྲ། ། ས་སྐྱ་པཎ་ཆེན་་
ཐུགས་ཀྱང་མི་ཆད་དམ། །ས་ལུས་དཀར་སེམས་འབྲི་སྐད་འདོན་འདི་མཚར། །
ཅེས་ཀྱང་སྨྲས་སོ། །ན་མོ་གུ་རུ། ཆོས་རྗེ་བསོད་ནམས་མཆོག་པ་ལ་གསོལ་བ་
འདེབས་པ་དཔྱིད་ཀྱི་པད་མོའི་ང་རོ། ཐོག་མའི་མགོན་པོ་དེ་ལ་ཕྱག་འཚལ་
160



ལོ། །ཚོགས་གཉིས་ཆུ་གཏེར་ཆེན་པོའི་དབུས། ། གྲུབ་མཆོག་གཙུག་ན་དངོས་
དང་མཇལ། །ཟབ་ལམ་གདམས་པའི་ནོར་བུས་ཕྱུག ། དེད་དཔོན་བླ་མའི་
ཞབས་ལ་འདུད། ། ཡོན་ཏན་ཆ་ཤས་མཐའ་དག་རྫོགས། ། ཐུགས་རྗེའི་འོད་་་་
དཀར་ཕྱོགས་བཅུར་འཕྲོ། ། སྙིགས་དུས་མཚན་མོའི་མགོན་གཅིག་པུ། ། རྗེ་རྒྱུ་
སྐར་བཟང་པོའི་ཞབས་ལ་འདུད། ། དགྲ་ བཅོམ་ སྐྱ་རེངས་ འོད་ ཀྱི་བདར། །
ཐུགས་རྗེའི་རྟ་ལྗང་ཁྲི་ལ་རོལ། །མུན་སེལ་ཤཱཀྱའི་རྒྱལ་པོ་མཆོག ། རྗེ་ཉི་མའི་
གཉེན་གྱི་ཞབས་ལ་འདུད། །བྱང་ཆུབ་སེམས་ཀྱི་རྩ་བ་བརྟན། །ཕྱིན་དྲུག་ཡལ་
གའི་ཁྱོན་ཡངས་ཤིང༌། ། བདེ་ཆེན་འབྲས་བུའི་ཁུར་གྱིས་བརྗིད། ། རྗེ་དཔག་་་་
བསམ་ཤིང་གི་ཞབས་ལ་འདུད། །ལེགས་བྱས་གངས་རིའི་སུལ་ལ་གནས། །དྲང་
ངེས་དབྱར་དགུན་གསལ་བར་འབྱེད། ། རྒྱ་ཆེན་ཆོས་ཀྱི་སྐད་གསང་མཐོ། །རྗེ་
དབྱར་རྔ་ཆེན་པོའི་ཞབས་ལ་འདུད། ། ལྟ་སྒོམ་ནམ་མཁའི་ཀློང་དཀྱིལ་ནས། །
འཕྲིན་ལས་ཆོས་ཀྱི་ཆར་རྒྱུན་གྱིས། །སྲིད་པའི་ཚ་གདུང་སེལ་མཛད་པའི། །རྗེ་མཱ་
མ་ཀི་ཡི་ཞབས་ལ་འདུད། །དེ་ལྟར་གསོལ་བ་བཏབ་པ་ཡི། །དགེ་ཚོགས་ནམ་
མཁའ་འགོག་བྱེད་དེས། །གནས་གསུམ་མ་དག་བྱང་གྱུར་ནས། །དུག་གསུམ་དྲི་
མ་དག་གྱུར་ཅིག ། ཡིན་ལུགས་ཡིད་བཞིན་རྟོགས་པ་དེ། །འབྲལ་མེད་རྒྱུན་དུ་
བསྐྱངས་གྱུར་ནས། ། མཁའ་མཉམ་འགྲོ་བའི་དོན་གྱི་ཕྱིར། །བྱང་ཆུབ་ཆེན་པོ་
འགྲུབ་གྱུར་ཅིག ། ཅེས་པ་འདི་གྲུབ་པའི་དགེ་སློང་ཆེན་པོ་བསོད་ནམས་མཆོག་
པ་དེ་དྲན་ནས་གསོལ་བ་བཏབ་པའོ། །ན་མོ་གུ་རུ། རབ་བརྟན་སྐུག་རིའི་བ་
གམ་ལྷུན་པོའི་སྤོར། །རབ་གསལ་ཟབ་རྒྱས་རྡོ་རྗེ་འཆང་བ་པོ། །རབ་འབྱམས་
རྒྱལ་བའི་གསུང་རབ་ཇི་སྙེད་པ། །རབ་ཏུ་སྟོན་མཛད་ངག་གི་དབང་པོ་མཆོད། །
དེང་སང་རྒྱལ་བའི་བསྟན་པ་ཉིན་མོར་བྱས། །འགྲོ་བ་མཐའ་དག་ལ་ནི་བདེན་
ལམ་སྟོན། །དུས་གསུམ་གཅིག་ཏུ་རྟོགས་པའི་འཕྲུལ་འཁོར་གྱིས། ། སྐལ་བཟང་
161



ཡེ་ཤེས་ཆེན་པོར་མངོན་བྱང་ཆུབ། །དང་པོའི་མགོན་པོ་སྒྱུ་མའི་གར་མཁན་ནི། །
ད་ལྟ་རྡོ་རྗེ་གསུམ་ལ་མངའ་དབང་བསྒྱུར། །སྣ་ཚོགས་དབང་ཕྱུག་མི་ཤིགས་ཐིག་
ལེ་ཆེ། །འགྲོ་འདིའི་ཐོག་མའི་མགོན་དུ་རྟག་བཞུགས་གསོལ། ། དཔའ་བོའི་་་་
འཁོར་བའི་གཡུལ་ལས་གདོད་ནས་རྒྱལ། །བྱང་ཆུབ་བདེ་ཆེན་དར་ཆེན་འཁོར་
མོར་འཕྱར། །ཟབ་ལམ་རྒྱུ་སྐར་ཁོར་ཡུག་དབུས་ན་ནི། །འགྲན་བྲལ་ཟླ་བའི་ཆོས་
འཁོར་ཉ་རྒྱས་གསོལ། །འཆི་མེད་ཚེ་ལ་འཛག་མེད་བདེ་བས་སྤྲས། །འགྱུར་མེད་
སྐུ་ལ་མི་འཇིགས་འཁོར་ལོ་རྒྱལ། །གང་ཤར་ཐམས་ཅད་རྡོ་རྗེའི་རང་བཞིན་དུ། །
དང་པོ་དེང་སང་ཐ་མར་བྱིན་གྱིས་རློབས། །རྦ་རླབས་མེད་པའི་བདེ་ཆེན་ཀུན་
ཁྱབ་ནི། ། ཡང་དག་ཁོར་མོ་ཡུག་ཏུ་རྩོལ་བ་དང༌། །ལོ་བརྒྱར་ཞབས་བརྟན་
བཞུགས་སུ་གསོལ་བ་དང་། །འཕྲིན་ལས་རྣམ་པ་ཀུན་ཏུ་དར་བར་ཤོག ། ཅེས་
པ་འདི་ཡང་རྗེ་རིན་པོ་ཆེ་དཔལ་ལྡན་ངག་དབང་གྲགས་པ་ལ། འབྲུག་པ་ཀུན་
ལེགས་ཀྱིས་བརྟན་བཞུགས་སུ་ཕུལ་བའོ། །ཇོ་ནང་རྗེ་བཙུན་རཏྣ་བྷ་དྲ་ལ་བསྟོད་
པ་ཟླ་བྲལ་དབྱར་གྱི་རྔ་ཆེན་ཅེས་བྱ་བ། བླ་མ་རིན་པོ་ཆེ་ལ་གསོལ་བ་འདེབས་སོ།
དུས་གསུམ་སངས་རྒྱས་ཀུན་གྱི་འཕྲིན་ལས་ཚོགས། །མཐའ་བྲལ་འགྲོ་བའི་དོན་དུ་
རོ་གཅིག་པ། ། སྲིད་པའི་འདྲེན་པ་དམ་པར་ཡོངས་སྤྲུལ་པའི། ། སེམས་དཔའ་
ཆེན་པོ་ཁྱོད་ལ་གསོལ་བ་འདེབས། །དང་པོའི་བྱང་ཆུབ་ཐུགས་མཆོག་མ་གཡེལ་
བར། །འགྲོ་ལ་འདོད་དགུ་སྩོལ་བའི་རིན་པོ་ཆེ། །བཟང་པོའི་ཆར་འབེབས་སྒྲིབ་
གཉིས་བག་ཆགས་བཅས། །གཏན་ནས་ཟད་པར་མཛད་ལ་གསོལ་བ་འདེབས། །
ཟབ་དང་རྒྱ་ཆེའི་རིང་ལུགས་ཀུ་མུ་ཏ། ། མཁས་དང་གྲུབ་པའི་རྣ་བའི་ཟུར་ཕུད་
རྩེར། །འཕྲལ་དང་འཕྲལ་དུ་རྒོད་པ་ལྷུར་ལེན་པ། །མཁས་གྲུབ་གཙུག་གི་རྒྱན་ལ་
གསོལ་བ་འདེབས། ། ཤཱཀྱའི་བསྟན་ལ་ཕྱིན་དྲུག་ཡོན་ཏན་ནི། །ཁྲི་ཕྲག་འོད་
དཀར་གླེགས་བམ་འཛིན་པ་ལ། །བློ་གྲོས་ཆེན་པོ་ཟླ་བ་གསར་པའི་གྲོང་། །ཀུན་
162



གྱི་མིག་ཏུ་གྱུར་ལ་གསོལ་བ་འདེབས། །བདུད་དང་མུ་སྟེགས་ཝ་སྐྱེས་འབུམ་ཕྲག་
གི། ། གཞུང་ལུགས་ངན་པ་མཐའ་དག་ལྐོག་མར་འབྱིན། །སྨྲ་བའི་སེང་གེ་རིན་
ཆེན་བཟང་པོ་ཞེས། །ཐུབ་བསྟན་ནགས་ཀྱི་ཐིག་ལེར་གསོལ་བ་འདེབས། །ཀེ་ལ་
ཤ་ཡི་ཁོར་ཡུག་དཀར་པོ་ཅན། །ས་འཛིན་གསེར་གྱི་པད་མའི་ལྟེ་བ་འདིར། །ཟབ་
དོན་ཨ་ཤད་སྨྲ་བའི་གཞད་དཀར་ཁྱོད། ། མང་ཐོས་མགྲིན་སྙན་བསྒྱུར་ལ་གསོལ་
བ་འདེབས། ། ལྷ་མོར་བཅས་པའི་གཙུག་གི་ཅོད་པཎ་དུ། །ཞབས་ཀྱི་སེན་མོ་ཉི་མ་
གར་བྱེད་པའི། ། ཤིང་རྟའི་སྲོལ་འབྱེད་མཁས་མང་རོལ་པ་ཡང་། ། ཁྱོད་ལ་ངོ་
མཚར་འཛིན་ལ་གསོལ་བ་འདེབས། ། ཐེག་མཆོག་མགྲིན་པའི་རྔ་སྒྲ་གསར་པ་
ཡིས། །སྐལ་ལྡན་རྣ་བར་བདུད་རྩི་སྤྲོ་བ་ཆེ། །མཐའ་བྲལ་དབང་པོའི་ཟློས་གར་
སྙིང་རྗེའི་རྩེད། །ཀུན་དགའི་རོལ་རྩེད་བསྒྱུར་ལ་གསོལ་བ་འདེབས། ། གསུང་
རབ་ལང་ཚོ་རྒྱས་པའི་དཀྱིལ་འཁོར་ལས། །ཁྲིད་ལུང་འོད་ཟེར་འབུམ་ཕྲག་རབ་
བཀྱེ་བས། །སྐལ་ལྡན་གླིང་བཞིའི་མུན་པ་རབ་སེལ་བ། །འགྲོ་བའི་ལམ་མཆོག་
སྟོན་ལ་གསོལ་བ་འདེབས། །དྲི་མེད་ཚུལ་ཁྲིམས་ཡོན་ཏན་ལག་པ་ཡིས། །རླབས་
ཆེན་རྒྱུད་མང་ཟེའུ་འབྲུ་རྒོད་པའི་རྩེར། །གསང་སྔགས་སོར་མོའི་འཕྲེང་བ་རོལ་
པའི་སྒྲས། ། སྡོམ་གསུམ་དགའ་སྟོན་འགྱེད་ལ་གསོལ་བ་འདེབས། །རྣམ་དཔྱོད་
སྤྲིན་སྔོན་རོལ་པའི་ཕོ་བྲང་ནས། །ཡོངས་གཅོད་རྡོ་རྗེའི་མེ་མདའ་དྲག་པོ་ཡིས། །
ལོག་རྟོག་བྲག་རི་མཐོན་པོ་གཞོམ་མཛད་པའི། ། རྒྱལ་བ་ཀུན་གྱིས་བསྔགས་ལ་
གསོལ་བ་འདེབས། །འཆད་རྩོད་རྩོམ་པའི་ཁྲི་ལ་འཛེགས་པའི་ཚེ། ། རང་ཉིད་
མཁས་གྲུབ་རློམ་པ་བརྒྱ་ཕྲག་འགའ། །མགྲིན་པའི་ཆུ་སྐྱེས་པདྨོ་རྣམས་ཟུམ་སྟེ། །
མགོན་པོ་ཁྱོད་ལ་འདུད་ལ་གསོལ་བ་འདེབས། །ངོ་སྤྲོད་འོད་འཕྲེང་གསར་དུ་སྤྲོ་
བའི་ཚེ། ། སྣོད་ལྡན་ནོར་འཛིན་ལྟེ་བར་ཆོས་རྣམས་ཀུན། ། ཟུང་འཇུག་ཟླ་བ་
དཀར་པོའི་གཟུགས་སྤྲུལ་ནས། ། བདག་བློའི་ལྷ་ལམ་སྟོན་ལ་གསོལ་བ་་་་་་་་
163



འདེབས། །མི་ཟད་རྒྱན་གྱི་འཁོར་ལོའི་སྐུ་གསུང་ཐུགས། །མི་འགྱུར་རྡོ་རྗེ་གདན་
ལ་རྟག་བཞུགས་ནས། །མི་རྟོག་མཁྱེན་པས་འགྲོ་ལ་རྗེས་བརྩེ་སྟེ། ། མི་ཐོགས་རྡོ་
རྗེའི་སྐུ་རུ་བྱིན་གྱིས་རློབས། །དམ་པ་ཁྱེད་ལ་གསོལ་བ་བཏབ་པའི་མཐུས། །ཡིན་
ལུགས་མ་སྦས་མངོན་སུམ་མཐོང་བ་དང་། ། ཐབས་ཀྱི་ལམ་མཆོག་ཟབ་མོ་བསྒོམ་
པ་དང་། །རོ་སྙོམས་སྤྱོད་པ་མཐའ་ཡས་སྤྱད་པ་ཡིས། །སྐུ་གསུམ་ཡོན་ཏན་མཐའ་
དག་འགྲུབ་པར་ཤོག །དྲི་མེད་ངེས་པར་འབྱུང་བའི་ཚུལ་ཁྲིམས་དང་། །རླབས་
ཆེན་བྱང་ཆུབ་སེམས་དཔའི་སྤྱོད་པ་དང་། །གསང་སྔགས་རྡོ་རྗེ་ཐེག་པའི་བསྐྱེད་
རྫོགས་ཀྱིས། །ཟུང་འཇུག་རྡོ་རྗེ་འཆང་དབང་མྱུར་འགྲུབ་ཤོག །དེང་ནས་སྤྲུལ་
པས་ཕྱོགས་བཅུར་འགྲོ་བའི་དོན། །ཟབ་དང་རྒྱ་ཆེ་གང་དང་གང་འདུལ་གྱིས། །
སྔོན་གྱི་སེམས་དཔའ་ཆེན་པོ་ཇི་བཞིན་དུ། །སྐྱོ་དུབ་མེད་པའི་འདྲེན་པར་བདག་
གྱུར་ཅིག ། རྒྱལ་བ་སྲས་དང་སློབ་མར་བཅས་གང་དང་། །གཞན་ཡང་བདེན་
པའི་བདེན་ཚིག་འགྲུབ་རྣམས་དང་། །འགྲོ་ཀུན་དགེ་བ་ཇི་སྙེད་ཡོད་རྣམས་་་་
ཀྱིས། །སྨོན་ལམ་འདི་དག་འགྲུབ་པར་གྱུར་ཅིག་གུ། །ཅེས་པ་འདི་སྨན་ཐང་རྫ་
སྣར་ལོ་ཆེན་བསོད་ནམས་རྒྱ་མཚོའི་དངོས་སློབ་རྗེ་རིན་པོ་ཆེ་བཟང་པོ་ལ་གསོལ་
བ་བཏབ་པའི་ཚིག་ཏུ་འབྲུག་པ་ཀུན་ལེགས་ཀྱིས་སྨྲས་སོ། །
ཡང་ཀོང་པོ་གཅིག་གིས་ང་ལ་གླུ་འདི་འདྲས་བཏང་བྱུང་། ཉི་མ་སྤྲིན་དང་
བྲལ་བའི་འོད་ཟེར་དྲ་བ་ཅན། །ཁྱོད་གླིང་བཞིའི་ཕྱོགས་ཕྱོགས་གང་ལ་ཤར་རུང་
གསལ་འགྲིབ་ནི་མི་འདུག ། ད་ལན་འཛམ་གླིང་ལྷོ་ཕྱོགས་འདི་ལ་ཤར་ནས། །
གོས་མེད་འཁྱག་རུམ་ཅན་ངའི་སྒྱུ་ལུས་ཀྱི་གསོ་གྲོགས་ཅིག་གྱིས་དང༌། །མགོན་པོ་
བསེ་ཁྲབ་གྱོན་པའི་གནོད་སྦྱིན་ཛམྦྷ་ལ། །ཁྱོད་རི་རབ་ཕྱོགས་ཕྱོགས་གང་ལ་སྡོད་
རུང་འཕོངས་པ་ནི་མི་འདུག ། ད་ལམ་བང་རིམ་ལྷོ་ཕྱོགས་འདིར་སྡོད་ལས། །
ནོར་མེད་དབུལ་པོ་ང་ལ་ནོར་གྱི་དངོས་གྲུབ་ཅིག་སྩོལ་དང་། །འདས་དང་མ་
164



འོངས་ད་ལྟར་གྱི་སངས་རྒྱས། ། ཁྱོད་རི་ཁྲོད་ཀླུངས་ཁྲོད་གོང་ལ་བཞུགས་ཀྱང་
ཁྱད་པར་ནི་མི་འདུག ། ད་ལན་ཀོང་ཡུལ་ཤར་ཕྱོགས་འདིར་བཞུགས་ལས། །
དམ་པ་ཆོས་ཀྱི་དངོས་གྲུབ་ཅིག་གྱིས་ཨང་། །ཟེར་བ་ལ། ངས་གླུ་ལན་འདི་བྱས།
ཉི་མ་སྤྲིན་དང་བྲལ་བའི་འོད་ཟེར་དྲ་བ་ཅན་ང་། ། གླིང་བཞིའི་ཕྱོགས་ཕྱོགས་གང་
ལ་ཤར་ཀྱང་ཁྱད་པར་མེད་པ་དེ་བདེན་ཏེ། །བྲག་ཕུག་ཁ་བྱང་གཏད་ཀྱི་ནང་དུ་
འཆར་མ་ཚུགས། །གོས་མེད་ཧྲུལ་པོ་ཡོད་ན་ཁ་ཤར་གཏད་ཀྱི་བྲག་ལ་སྡོད་ཅིག།
ཁྲི་གདུགས་ཉི་མ་ངའི་འཆར་ས་ཅིག་དེ་ན་ཡོད་དོ། །མགོན་པོ་བསེ་ཁྲབ་གྱོན་པའི་
གནོད་སྦྱིན་ཛམྦྷ་ལ་ང་། ། རི་རབ་ཀྱི་བང་རིམ་གང་ལ་ སྡོད་ཀྱང་ནོར་གྱིས་མ་་་
འཕོངས་པ་དེ་བདེན་ཏེ། །ཚེ་སྔོན་སྦྱིན་པ་མ་བཏང་བ་ལ་ཐུན་མོང་དངོས་གྲུབ་
སྟེར་ས་མ་རྙེད། །ནོར་འདོད་སྐྱེ་བ་ཡོད་ན་སྦྱིན་པ་ཕྱོགས་མེད་ལ་ཐོངས་ཤིག །
གནོད་སྦྱིན་ཛམྦྷ་ལ་ངའི་དངོས་གྲུབ་སྟེར་ས་ཅིག་དེ་ན་ཡོད་དོ། །འདས་དང་མ་
འོངས་ད་ལྟར་གྱི་སངས་རྒྱས་ལ་ཐུགས་རྗེ་རྒྱུན་ཆད་མེད་པ་དེ་བདེན་ཏེ། ། སྐལ་
མེད་ལོག་ལྟ་ཅན་ལ་དམ་པའི་ཆོས་ཀྱི་དངོས་གྲུབ་སྟེར་ས་མ་རྙེད། ། ཚེ་གཅིག་
སངས་རྒྱས་འདོད་ན་དད་པ་མོས་གུས་ཀྱི་ཁྲི་ཁར་ཉོལ་ཅིག །སངས་རྒྱས་ཐམས་
ཅད་ཀྱི་འཕྲིན་ལས་འཇུག་ས་ཞིག་དེ་ན་ཡོད་དོ། །ཞེས་སྨྲས་སོ། །
ཡང་ན་ནིང་ཙ་ན། ཡར་ཀླུངས་ལྟག་རུ་ན། འགལ་རྟགས་པ་ཟེར་བའི་
དགེ་བཤེས་གཅིག་གིས། གང་ཟག་སོ་སོ་ལ་གཟོང་ཕུགས་བྱས་འདུག་པ་ཕོན་
ཆེས་ནས་མ་བྲིས། སྤྱི་མཐུན་དུ་བྱས་པ་རྣམས་བདག་གིས་ཡི་གེར་བཀོད་པ་ལ།
རང་ལས་གཞན་རྒྱལ་དགའ་བར་སེམས་བསྐྱེད་ནས། །རང་དོན་ཁོ་ན་སྒྲུབ་པའི་
གཡོ་ཟོག་ཅན། །བྱང་ཆུབ་སེམས་མཆོག་སྤོང་བའི་རྣམ་ཐར་ཏེ། །འདི་ནི་འགལ་
རྟགས་ཡིན་པར་ཐུབ་པས་གསུངས། ། ཡི་དམ་རྩེ་གཅིག་ཐུན་བཞིར་བསྒོམ་རྒྱུ་
ལ། །དྲན་མེད་རང་ལུས་ཐ་མལ་སྣང་ཞེན་འཐས། །ལུས་ཀྱི་དམ་ཚིག་ཉམས་པའི་
165



རྣམ་ཐར་ཏེ། ། འདི་ཡང་འགལ་རྟགས་ཡིན་པར་ཐུབ་པས་གསུངས། །སངས་
རྒྱས་འདུས་པའི་སྐུ་རུ་ཐག་བཅད་ནས། ། བླ་མ་རང་ལས་དམའ་བར་སེམས་པ་
ནི། ། རང་གསང་ཐབས་ཀྱིས་ཆོད་པའི་རྣམ་ཐར་ཏེ། །འདི་ཡང་འགལ་རྟགས་
ཡིན་པར་ཐུབ་པས་གསུངས། །ཆོས་སྐུ་སྤྲོས་དང་བྲལ་བར་ཐག་བཅད་ནས། །
སྤྲོས་པའི་མཚན་མ་ཀུན་ལ་མཆོག་ཏུ་འཛིན། །ཆོས་ཀྱི་དེ་ཉིད་མ་ཤེས་རྣམ་ཐར་
ཏེ། །འདི་ཡང་འགལ་རྟགས་ཡིན་པར་ཐུབ་པས་གསུངས། ། ཆོས་ཀུན་བསྔོ་རྒྱུ་
མེད་པར་ཁས་བླངས་ནས། ། ད་དུང་མཚན་མའི་བསྔོ་བ་ཁོ་ན་བྱེད། ། ཆོས་་་་
དབྱིངས་བསྔོ་བ་མ་མཐོང་རྣམ་ཐར་ཏེ། །འདི་ཡང་འགལ་རྟགས་ཡིན་པར་ཐུབ་
པས་གསུངས། །དཀོན་མཆོག་མཆོད་པར་ཁས་བླངས་དགེ་ལ་བསྐུལ། །ཞུན་མར་
ཞལ་ཟས་རང་གིས་བདག་གིར་བྱེད། །འདི་ནི་ཡོན་བདག་ཁྲེལ་བའི་རྣམ་ཐར་
ཏེ། །འདི་ཡང་འགལ་རྟགས་ཡིན་པར་ཐུབ་པས་གསུངས། །ལག་ཏུ་སྦྱིན་ལེན་མ་
བྱས་ལྟོ་མི་ཟ། །ཞིང་གཞིས་བྱུང་ན་བརྩོད་ཟློས་སུ་ལ་ཕན། །དམ་ཆོས་འདུལ་བ་
ཁྲེལ་བའི་རྣམ་ཐར་ཏེ། །འདི་ཡང་འགལ་རྟགས་ཡིན་པར་ཐུབ་པས་གསུངས། །
རི་ཁར་ཕྱིན་ནས་སྐུ་མཚམས་བཅད་རྒྱུ་དང་། །རྣམ་པར་ཤེས་པ་ཀླུང་ཁྲོད་ཐུགས་
བྲེལ་གཅོད། །རང་གིས་རང་ལ་ཁྲེལ་བའི་རྣམ་ཐར་ཏེ། །འདི་ཡང་འགལ་རྟགས་
ཡིན་པར་ཐུབ་པས་གསུངས། །སློབ་མ་རྣམས་ལ་ཞེན་ལོག་དམ་ཆོས་གསུངས། །
བླ་མ་རང་ནི་ཁབ་སྐུད་ཚུན་ཆད་གསོག །འདི་ཀ་དཔོན་སློབ་གཉིས་ཀ་ཁྲེལ་བའི་
རྒྱུ། །འདི་ཡང་འགལ་རྟགས་ཡིན་པར་ཐུབ་པས་གསུངས། །བྱ་བཏང་རྣམས་ནི་
མི་དགོས་ཟེར་བ་དང་། བསོད་སྙོམས་ཉིན་ནུབ་སྦྲེལ་ནས་མཛད་པ་འདི། །ཁ་
དང་ཞེ་ཕུགས་འཛོལ་བའི་རྣམ་ཐར་ཏེ། །འདི་ཡང་འགལ་རྟགས་ཡིན་པར་ཐུབ་
པས་གསུངས། །སྐུ་ལ་ངུར་སྨྲིག་མིག་མངས་བྲིས་འདྲ་གསོལ། །སྤྱན་ནི་སྡང་མིག་
བསྐལ་པའི་མེ་ལྟར་འཁྲུག །པེ་ཧར་རུ་འདྲེན་མཛད་པའི་རྟེན་འབྲེལ་ཏེ། །འདི་
166



ཡང་འགལ་རྟགས་ཡིན་པར་ཐུབ་པས་གསུངས། །གཞན་ལ་བྱར་མེད་ལྷུག་པར་
ཞོག་ཅིག་གསུངས། ། རང་ཉིད་སྣ་ཚོགས་བྱ་བའི་ལས་ཀྱིས་གཡེངས། ། མངོན་
སུམ་ཀུན་གྱིས་ཁྲེལ་བའི་རྣམ་ཐར་ཏེ། །འདི་ཡང་འགལ་རྟགས་ཡིན་པར་ཐུབ་
པས་གསུངས། ། ལྟ་བ་ཁས་ལེན་བྲལ་བར་ཐག་བཅད་ནས། ། སྒོམ་པ་ཕྱོགས་་་
འཛིན་གཅིག་རང་བློ་ལ་བྱེད། ། སྤྱོད་པ་གྱ་མ་དོ་ཡི་རྣམ་ཐར་ཏེ། ། འདི་ཡང་་
འགལ་རྟགས་ཡིན་པར་ཐུབ་པས་གསུངས། །རང་ཉིད་ཧེ་རུ་ཀ་རུ་ཁས་བླངས་
ནས། །འབྱུང་པོའི་ལྷ་ཚོགས་རྣམས་ལ་སྐྱབས་གནས་ཞུ། ། སྣང་བ་སེམས་སུ་མ་
ཤེས་རྣམ་ཐར་ཏེ། །འདི་ཡང་འགལ་རྟགས་ཡིན་པར་ཐུབ་པས་གསུངས། །ཀུན་
ལ་དག་སྣང་སྦྱོང་བའི་སེམས་གསོ་དང༌། །གཞན་སྐྱོན་མཚང་ནས་འདུ་བའི་ཕྲག་
ཁ་འདི། ། མཆོངས་ཤུལ་འཕོངས་ཀྱིས་བསུབ་པའི་རྣམ་ཐར་ཏེ། །འདི་ཡང་་་་
འགལ་རྟགས་ཡིན་པར་ཐུབ་པས་གསུངས། །རང་ཡུལ་ཕ་ཁྱིམ་སྤངས་པའི་ཞེན་
ལོག་ཅན། །དབེན་པའི་དགོན་པར་བུ་མད་ཁྱུ་ལ་ཆགས། །འདི་ཡང་ཆོས་ཀྱིས་
དྲེད་པའི་རྣམ་ཐར་ཏེ། ། དེ་ ཡང་ འགལ་ རྟགས་ ཡིན་ པར་ ཐུབ་ པས་ གསུངས།
རང་གིས་ཆོས་མིན་ཐམས་ཅད་ཆོས་སུ་སྒྲུབ། །གཞན་ལ་བསླབ་སྡོམ་མཐའ་དག་
ཐམས་ཅད་འབོགས། །འདི་ནི་དཔྲལ་ཀོ་མཐུག་པོའི་རྣམ་ཐར་ཏེ། །འདི་ཡང་
འགལ་རྟགས་ཡིན་པར་ཐུབ་པས་གསུངས། ། རང་ལ་རྩ་ལྟུང་འཐོག་པ་མ་གོ་་་
བར། །གཞན་ལ་དམ་ཚིག་སྒྲོག་པའི་སྙིང་ཁམས་ཅན། །ཡི་དམ་ལྷ་ཚོགས་འཁྲེལ་
བའི་རྣམ་ཐར་ཏེ། །འདི་ཡང་འགལ་རྟགས་ཡིན་པར་ཐུབ་པས་གསུངས། །རང་
གི་རྣམ་རྟོག་སྣ་ཁ་མི་འཁྱིལ་བར། །གཞན་ལ་སེམས་འཛིན་འཇོག་ཐབས་འབོགས་
པ་ནི། །སྨྱོན་པས་གཞན་ལ་དྲན་བསྐུལ་རྣམ་ཐར་ཏེ། །དེ་ཡང་འགལ་རྟགས་ཡིན་
པར་ཐུབ་པས་གསུངས། །རང་ཉིད་ཕྲུ་གུའི་ཕྱོགས་སུ་ལྷུང་ན་ཡང་། །གཞན་ལ་
ཐིག་ལེ་ཡར་འདྲེན་དམ་ཆོས་འཆད། །ཐབས་ལམ་ཁ་ལ་ཁྱེར་བའི་རྣམ་ཐར་ཏེ། །
167



t
དེ་ཡང་འགལ་རྟགས་ཡིན་པར་ཐུབ་པས་གསུངས། ། གཞན་ལ་སྤྲོས་མེད་མཉམ་
པར་ཞོག་ཅེས་སྨྲ། །རང་ཉིད་ཟབ་ཆོས་ལག་ལེན་ཁོ་ན་སློབ། །འཆའ་ཞིང་འཐུང་
ལ་དགའ་བའི་རྣམ་ཐར་ཏེ། །དེ་ཡང་འགལ་རྟགས་ཡིན་པར་ཐུབ་པས་་་་་་་་་
གསུངས། ། གཞན་ལ་ཆོག་ཤེས་དགོས་པའི་ལྷ་ཆོས་གསུངས། ། རང་ཉིད་་་་་
ཀླུངས་གང་ལའང་ས་ཞིང་འཛིན། །སྙིང་ལ་མདུད་པ་མེད་པའི་རྣམ་ཐར་ཏེ། །དེ་
ཡང་འགལ་རྟགས་ཡིན་པར་ཐུབ་པས་གསུངས། །གཞན་ལ་དམན་ས་འཛིན་པའི་
བཀོད་པ་དང་། །རང་ཉིད་གྲལ་མགོ་མ་ཐོབ་རང་རྒྱུད་བསྲེག ། འཇིག་རྟེན་
ཆོས་བརྒྱུད་སློབ་པའི་རྣམ་ཐར་ཏེ། །འདི་ཡང་འགལ་རྟགས་ཡིན་པར་ཐུབ་པས་
གསུངས། །གཞན་ལ་སྲོག་གཅོད་སྡིག་པ་ཁམ་ཆེ་ཟེར། །རང་ཉིད་ཤ་གཟུགས་ཚོ་
ཚད་སྤྱན་ཟུར་མཚན། །འདི་ནི་ལྟོགས་ལྷས་རྒྱུ་འབྲས་ཁྱད་གསོད་དེ། །དེ་ཡང་
འགལ་རྟགས་ཡིན་པར་ཐུབ་པས་གསུངས། །དགེ་བའི་བཤེས་གཉེན་ཆེན་པོར་
ཞལ་བཞེས་ནས། །ལུས་ངག་ཡིད་གསུམ་རང་རྟོག་མི་བསྲུང་བ། །གཉེན་པོ་ཞན་
པ་རྣམས་ཀྱི་རྣམ་ཐར་ཏེ། །དེ་ཡང་འགལ་རྟགས་ཡིན་པར་ཐུབ་པས་གསུངས། །
རྡོ་རྗེ་འཛིན་པར་ཆེན་པོར་ཞལ་བཞེས་ནས། །ལྟུང་བའི་སྡིག་ལ་ཧ་ལེ་ཧོ་ལེ་བ། །
སྟོང་ལྟ་ཧད་པོར་སོང་བའི་རྣམ་ཐར་ཏེ། །དེ་ཡང་འགལ་རྟགས་ཡིན་པར་ཐུབ་
པས་གསུངས། དབང་བསྐུར་སྐལ་ལྡན་རྣམས་ལ་གསུངས་མོད་ཀྱི། །སྐལ་མེད་
ཁྲོམ་ལ་ནོར་ཕྱིར་དབང་བསྐུར་བ། །ཆོས་དང་ཟང་ཟིང་བརྗེ་བའི་རྣམ་ཐར་ཏེ། །
དེ་ཡང་འགལ་རྟགས་ཡིན་པར་ཐུབ་པས་གསུངས། སངས་རྒྱས་ཚོགས་གཉིས་
བསགས་ལས་འཁྲུངས་པ་དེ། །རྒྱུ་རྐྱེན་མེད་པར་གྲུབ་པར་ཁས་ལེན་པ། །རྒྱུ་རྐྱེན་
ཕུན་ཚོགས་མ་མཐོང་རྣམ་ཐར་ཏེ། །དེ་ཡང་འགལ་རྟགས་ཡིན་པར་ཐུབ་པས་
གསུངས། དགེ་བ་མཐའ་དག་བསགས་དང་སྡིག་པ་སྤངས། །རྣམ་པ་ཀུན་ཏུ་
ཁྱད་པར་མེད་སྨྲ་ན། །རྒྱུ་འབྲས་མི་བསླུའི་རྣམ་ཐར་མ་གོ་བ། ། དེ་ཡང་འགལ་
168



རྟགས་ཡིན་པར་ཐུབ་པས་གསུངས། །ཞེས་པ་དང་། ཡང་ཁོང་གིས་འདི་སྐད་
ཟེར་རོ། ། མདོ་རྒྱུད་ལུང་ཁུངས་འདྲེན་པ་དང་། ། གཞུང་ལུགས་ཚད་མར་མི་་
འཛིན་པ། །འདི་ཡང་འགལ་བ་ལྟག་སྤྲོད་ཡིན། །དཔོན་གྱིས་ཁྲིམས་ལུགས་ངོམ་
པ་དང༌། ། རང་གིས་གཏན་ཁྲ་ཁྱད་དུ་གསོད། ། འདི་ཡང་འགལ་བ་ལྟག་སྤྲོད་
ཡིན། །རང་ཉིད་དྲིན་གྲངས་འདྲེན་པ་དང་། ། ཕ་མ་འབུག་ས་མེད་པ་གཉིས། །
འདི་ཡང་འགལ་བ་ལྟག་སྤྲོད་ཡིན། །རང་ཉིད་དཀོར་ཟས་ཟ་བ་དང་། །གཞན་ལ་
ཉེས་དམིགས་གསུང་བ་གཉིས། །འདི་ཡང་འགལ་བ་ལྟག་སྤྲོད་ཡིན། །རང་རེ་ཟླ་
ཚེས་སློབ་པ་དང༌། །གཞན་གྱི་མཆོད་གནས་སྨོད་པ་གཉིས། །འདི་ཡང་འགལ་བ་
ལྟག་སྤྲོད་ཡིན། །རང་ཉིད་ཁྲིམས་འཆོལ་བྱེད་པ་དང༌། །གཞན་ལ་ཆོས་ཁྲིམས་
བསྐོ་བ་གཉིས། །འདི་ཡང་འགལ་བ་ལྟག་སྤྲོད་ཡིན། །ཟེར་བ་སོགས་མང་པོ་ལབ་
ཀྱིན་འདུག་གོ། །ཡང་སྐབས་ཤིག་ན། དཔེ་དོན་བསྒྲིགས་ནས་བཤད་པ་འདི་
དོན་གོ་བའི་ཁྱད་དུ་འདུག་བསམ་ནས་འདི་འདྲ་ཅིག་འཐེན་ནོ། །ན་མོ་ཨིནྡྲ་བྷོ།
ང་སྤྱི་ཁུར་གྱི་དཔོན་པོ་མངས་ཀྱིས་སླད། ། འདྲིས་མེད་ཀྱི་ཡུལ་མཐར་སྤྲང་་་་་་
འཁྱམས་བྱས། །འཚོ་བ་ཡང་ངན་ངོན་ཙམ་ལ་བརྟེན། ། དགྲ་གཉེན་ཡང་ཀུན་
གྱིས་ངོ་མ་ཤེས། །བྲམ་ཟེའི་རིག་པས་རིགས་རུས་རྟོགས། ། ཤེས་རབ་བཙུན་མོའི་
བློ་ལ་བྲིས། །ཡང་དག་རིག་པའི་རྗེ་ཡིས་མཁྱེན། །ཚོགས་གཉིས་དག་པའི་ཁྲུས་
ནས་བཏོན། ། སྙན་བརྒྱུད་ཡིད་བཞིན་ནོར་བུས་བརྒྱན། །ཡང་དག་འཁྲུལ་མེད་
ཁྲི་ལ་བཞག ། ཀ་དག་ངོ་ཤེས་ཀྱི་རྒྱལ་ས་བཟུང་། །ཡང་དག་རིག་པའི་རྗེ་ཡིས་
མཁྱེན། ། སྐྱབས་རྟེན་མེད་ཡིད་ཀྱི་རི་དྭགས་ཁོ། ། ལས་ངན་འཁོར་བའི་རི་ལ་
ཡན། ། སྡུག་བསྔལ་སྨིག་སྒྱུའི་ཆུ་ལ་ཆགས། ། དུག་ གསུམ་ གཡང་གི་མཐའ་ལ་་་
ལྷུང་། །མྱ་ངན་ཁྲག་གིས་རི་ཀླུངས་བཀང་། །ད་རྒྱུས་མེད་ཀྱི་རིག་པ་དབྱིངས་སུ་
འཆིངས། རྟོག་ཚོགས་ཀྱི་ཟུར་ཁ་མ་འགྲིམ་པར། །འཁྲུལ་མེད་འོད་གསལ་གྱི་
169



ཐང་ལ་རྒྱུགས། ། རང་འོད་སྨིག་སྒྱུའི་ཞེན་ཆགས་ལ། །ཞེན་མེད་འཁྲུལ་བར་ཁོ་
ཐག་ཆོད། ། བདེ་ཆེན་སྐུ་གསུམ་གྱི་བྲག་ལ་ཉོལ། །ཡང་དག་རིག་པའི་རྗེ་ཡིས་
མཁྱེན། །གཞི་མཐའ་དབུས་མེད་པའི་ནམ་མཁའ་ལ། །ཕྱོགས་འཛིན་རྟོག་པའི་
སྤྲིན་ཕུང་འཁྲིགས། །ང་རྒྱལ་ང་ཆེའི་འབྲུག་སྒྲ་སྒྲོག །ཀུན་རྟོག་བག་ཆགས་ཆར་
རྒྱུན་ཕབ། །གཏི་མུག་སངས་མེད་འདམ་རྫབ་གཡོ། །འཁོར་བ་མཐའ་མེད་ཀྱི་རྩི་
ཐོག་འཕེལ། །ང་བདེན་མཐོང་རིག་པའི་ཁྲི་གདུགས་ཀྱིས། ། གདོད་མའི་འོད་
གསལ་ངོ་བསྟན་ཏེ། །རང་ངོ་ཤེས་པའི་སྐྱེ་བསེར་རླུང༌། །གཟུང་འཛིན་ལྷོ་སྤྲིན་
དབྱིངས་སུ་བདས། ། ཕྱོགས་འཛིན་འབྲུག་སྒྲ་རང་སར་ཡལ། །འཁོར་བའི་སེར་
དྲག་རྩ་བ་ཆད། །གཏི་མུག་འདམ་རྫབ་ཉི་མས་སྐམས། །འཁོར་བའི་ས་བོན་སྐམ་
སར་ཐོན། ། ཞི་བདེའི་རྩི་ཐོག་སྔོ་སྐམས་ཁྱེར། །ཡང་དག་རིག་པའི་རྗེ་ཡིས་་་་་
མཁྱེན། །ཚོགས་གཉིས་ཟུང་འཇུག་རྟ་ཕོ་དེ། ། ཡ་བྲལ་སྒྲོག་ཏུ་མ་ཆུད་པར། །
གཉིས་མེད་ངང་དུ་སྲབ་ཁ་གློད། །བདེ་ཆེན་ཐང་ལ་དཀྱུས་ཐོག་ཆོད། །ཉམས་
ཆུང་རྒྱལ་དུ་སོང་བའི་བྱ་བྲལ་བ། ། གཟུང་འཛིན་གྱི་སྒྲོག་ཏུ་མ་འཇུག་པར། །
གཉིས་འཛིན་གྱི་ཁྱིམ་ནས་ཕྱིར་ཕྱུང་ལ། །འཁྲུལ་མེད་ཀྱི་ཐང་ལ་རྒྱུག་ཏུ་ཆུག །
ཡང་དག་རིག་པའི་རྗེ་ཡིས་མཁྱེན། །ལྟ་བ་འགལ་མེད་ཀྱི་བྱ་རྒྱལ་དེ། །རང་ཞེན་
གྱི་ཟན་ལ་མ་ཆགས་ཤིང༌། །ཆོས་སྤོང་གི་གཡང་ལ་མ་ལྷུང་བ། །ཡོངས་རྫོགས་ཀྱི་
མཁའ་ལ་ལྡིང་དུ་ཆུག ། རང་སྣང་ཁྱབ་གདལ་དུ་སོང་བའི་ཚེ། །གཞན་སྣང་
སྐོར་ལེར་མ་ལུས་པར། །པདྨའི་འོད་ནི་འདོམ་ནང་གསལ། །བྱང་སེམས་ཀྱི་སྒོམ་
པ་དགྲ་ཡུལ་དཔའ། །ཡང་དག་རིག་པའི་རྗེ་ཡིས་མཁྱེན། །འདོད་ཡོན་དུག་གི་
སྡོང་པོ་ལ། །ཆགས་ཤིང་ཞེན་པའི་ཡལ་ག་སྐྱེས། །རྨོངས་པའི་ལོ་འདབ་རྣམ་པར་
རྒྱས། །ཡེ་ཤེས་མེ་ཏོག་རྫི་ཕྱོགས་འཕུར། །དུས་ཆེན་གྱི་འབྲས་བུ་ཐང་ལ་བྲུལ། །
བསམ་མེད་སྤྲེལ་ཕྲུག་ཟས་སུ་ཟ། །ཐར་མེད་ཀྱི་ནགས་སུ་འཆི་བར་ངེས། །ཞེན་པ་
170



གཏིང་ལོག་གི་སྐྱེ་བུ་དེ། །ནམ་འཆི་ཆ་མེད་ཀྱི་མཚོན་ཐོགས་ནས། ། ཕྱི་ཚིས་ཀྱི་
སྡོང་པོ་རྨང་ནས་བསྐྱེལ། །རང་འདོད་ཀྱི་འབྲས་བུ་སྨིན་ལོང་མེད། །སྐལ་ལྡན་གྱི་
སྤྲེའུ་ཚེ་སྲོག་བརྟན། །ཡང་དག་རིག་པའི་རྗེ་ཡིས་མཁྱེན། །དོན་རང་ལ་དགོས་པ་
ཡེངས་ལ་དགའ། །འཁྲུལ་སྣང་གི་བློ་བྲིད་ལྟད་མོ་མཚར། །ངན་སོང་གི་ཇག་རྐུན་
མགོ་བོ་རྒོད། །བྱིས་པའི་དགེ་སྤྱོར་ཙབ་ཙུབ་མང་། །གཉེན་པོའི་སོ་པ་ཚུགས་ཁ་
ཞན། ། བརྩོན་འགྲུས་ཀྱི་གཉེར་པ་དྲན་འཛིན་ངན། །སྐུ་གསུམ་གྱི་འབྲས་བུ་མ་
དོར་གྱིས། ། ཡང་དག་རིག་པའི་རྗེ་ཡིས་མཁྱེན། ། སྐྱེ་རྒ་ན་འཆིའི་ཆུ་བོ་ལ། །
གདེང་མེད་ཀྱི་སྐྱེ་བོ་རྐྱལ་རྩེད་བྱེད། །མི་ལུས་ཀྱི་གྲུ་ཆེན་འཛོམས་དུས་སུ། །བཤེས་
གཉེན་གྱི་གཉན་པ་མི་བརྟེན་པར། །རློམ་སེམས་ཀྱི་རྦ་ལ་ཆུ་རབ་བྱེད། ། ཐར་ལམ་
གྱི་སྐམ་ས་ཨེ་བགྲོད་ན། །ཡང་དག་རིག་པའི་རྗེ་ཡིས་མཁྱེན། །འགྲོ་དྲུག་ལས་ཀྱི་
རྒྱུ་ལས་སྐྱེས། །ལོངས་སྤྱོད་སྡིག་པའི་རྐྱེན་ལ་རེ། །འདི་མ་བཟོད་ལབས་ན་མཚང་
ལ་ ཕོག ། མཚན་ལྡན་བླ་མ་གསེར་ལས་དཀོན། ། ཟོག་པོ་ གྲོག་མའི་ཁྱུ་ལས་
མང་། །སྣོད་ལྡན་སློབ་མ་རི་བོང་རྭ། །ཁ་མཁས་བུ་སློབ་ཕག་པའི་ཁྱུ། །འགྲོ་དྲུག་
གི་བློ་གཏད་ག་ལ་བྱེད། ། རྒོད་པོ་རྙི་ལ་ཟིན་པ་དང༌། །ཕྱེ་ལེབ་འོད་ལ་ཆགས་པ་
དང༌། །སྦྲང་མ་དྲི་ལ་ཞེན་པ་དང༌། ། གླང་ཆེན་ལྕགས་ཀྱུས་བཟུང་བ་དང༌། །རྨ་
བྱ་སྤུ་ལ་ཆགས་པ་རྣམས། །རང་རེ་འཁོན་གྱི་ས་ཅིག་ལ། །ང་ཤ་ཝ་རི་པས་དཔལ་
གྱི་རིར། །སྙིང་པོའི་དོན་མཚང་བརྡའ་ཡིས་སྟོན། །བསམ་དུ་མེད་པའི་སྙུག་རྒོད་
ལ། །ཡེངས་མེད་དྲན་པའི་མདའ་མཁན་དེས། །འདས་མ་འོངས་གཉིས་ཀྱི་མགོ་
རྩ་བྲེགས། །མ་བཅོས་ཐིག་ལེ་ཆེན་པོར་བསྲངས། ། སྟོང་པ་བཞི་ཡི་བཅས་ནང་
དུ། །དགའ་བ་བཞི་ཡི་མདེའུ་བཅུག །ཟུང་འཇུག་སྟོང་དང་སྒྲོ་སྦྱར་ཏེ། །དུས་
གསུམ་ཕག་རྒོད་རྩད་ནས་བཅད། །གཏི་མུག་ནགས་ཀྱི་འཁྲི་བ་ཆོད། །ཅེས་ཀྱང་
སྨྲས་སོ། །དཔོན་ས་རིན་པོ་ཆེས་ངེད་ཚོ་ལ་ས་ཆ་གནང་བས། སེམས་ལ་འདི་
171



འདྲས་ཤར་བྱུང་། སྔོན་གྱི་བླ་མ་གྲུབ་ཐོབ་དགེ་བའི་བཤེས་གཉེན་རྣམས་ནི་ཁྱིམ་
ནས་ཁྱིམ་མེད་པར་རབ་ཏུ་བྱུང་འདུག ད་ལྟ་ས་ཞིང་མཚོན་པ་རེ་ལ་ཐམས་ཅད་
དགའ་སྤྲོ་བྱེད་ཀྱི་འདུག་པས། ཁོ་ལ་ཡང་དེ་ཁ་ཡོད་ཡོང་དགོངས་ནས་གནང་
བར་འདུག ང་ནི་མགོ་ལ་དཔགས་པའི་ཞྭ་ཡིན་པར་འདུག ངེད་རང་འཇིག་
རྟེན་ལ་ཞེན་པ་ལོག་མ་ལོག་གཟིགས་པར་འདུག་བསམ་ནས། ཆོས་ནས་བསམ་
པ་དང༌། འཇིག་རྟེན་ནས་བསམ་པའི་བསམ་བློ་གཏོང་ཕྱོགས་གཉིས་ཀྱི་མགུར་
འདི་བྱས་སོ། ། ན་མོ་ཡང་ཅིག་ཡོད་དོ། ། ཕ་ཡུལ་མཆོད་གཞིས་དུག་གི་སྡོང་པོ་
ལ། ། ཕ་སྤུན་དུག་ལྔའི་ལོ་འདབ་འབྲས་བུ་རྒྱས། རེག་པས་ཕུང་པར་ཤེས་ནས་
རྒྱབ་ཏུ་བསྐྱུར། །དེ་ཀས་ལྷ་ཆོས་བྱུང་བར་ཐག་བཅད་དེ། ། དེས་ནི་མ་འཚེངས་
དཔོན་པོས་ས་ཞིང་གནང་། །གང་དུ་ཕྱིན་ཀྱང་གྲོང་པ་སྣ་ཚོགས་འདུག ། ཁ་
འཇམ་གཏིང་ཀྱོག་ཨ་ཁུ་ཅིག་དེ་ནའང་འདུག ། ས་ཆ་གནང་བའི་དགའ་ཚོར་
འདི་ལས་ནི། །ལུས་སེམས་ཞིང་ལ་བྲེལ་བའི་སོ་ནམ་འདི་ཅི་འདྲ། །ཁྲལ་དམག་
བྱུང་ན་འདི་དང་ཕྱི་མར་མནར། །ཇི་ལྟར་བྱས་ཀྱང་སེམས་ཀྱི་ཁུར་དུ་འདུག །
སངས་རྒྱས་མ་ཐོབ་ཟེར་ན་དེ་འདྲ་ཡང་། །འདི་ལ་ཆགས་སྡང་མེད་ན་འཇིག་རྟེན་
ཧ། །བདག་རང་གཅིག་པུ་བསམ་ན་ལྷ་ཆོས་ཧོ། །གོང་མའི་བཀའ་དྲིན་གཞལ་དུ་
མེད་ནའང༌། ། རང་གི་སེམས་ནི་འཁོར་བའི་ཞགས་པས་བཅིངས། ། གང་དུ་་་
འཁྱིམ་རུང་འདོད་ཡོན་ནོར་གྱིས་བདས། །རང་སེམས་ཁོ་ཐག་བཅད་ན་ཅི་འདྲ་
ཨང་། །སངས་རྒྱས་དངོས་ཀྱི་བཀའ་དང་མི་མཐུན་པའི། །རང་བཟོ་ཤེས་རབ་
ཅན་གྱི་ཟོག་པོ་ལ། ། གཏན་གྱི་བདེ་བ་ཡོད་པར་མ་ཤེས་པས། །མདོ་རྒྱུད་མན་
ངག་ཟབ་ཟབ་མང་པོ་ལ། །བསྲེགས་བཅད་བརྡར་བས་གསེར་བཞིན་མ་བརྟགས་
པར། ། བླུན་པོའི་འདོད་པ་མུན་པའི་མདའ་འཕེན་འདྲ། ། ཚིག་རྐྱང་ནེ་ཙོའི་
འདོན་པ་བྲག་ཆ་ལ། །དོན་དུ་བཟུང་ནས་ཆོས་ཀྱི་ཉིང་ཁུར་བྱས། །དོན་ལ་བརྗོད་
172



དུ་མེད་པར་མ་གོ་བར། །སྤྲོས་བྲལ་མཉམ་བཞག་ཁོང་དུ་མ་ཆུད་པའི། །སྔོ་བགྲང་
ཁ་འདོན་སེམས་འཛིན་དགེ་སྦྱོར་ཁྲལ། །སངས་རྒྱས་དགོངས་པ་ལོན་པ་ཨེ་སྲིད་
ལོ། ། ཉམས་དང་མྱོང་བ་ཟ་ཟི་ཕན་ཕུན་ལ། །ཆོས་ཉིད་མཐོང་རྟགས་ཡིན་པར་
ངོས་བཟུང་ནས། །སྨྱོ་སེམས་དྲོད་དུ་འཛིན་པའི་འཁྲུལ་སྣང་ཅན། ། ལྷན་སྐྱེས་
རང་བཞིན་རྟོགས་ན་བརྟན་འགྱུར་ཞེས། །ས་ར་ཧ་ཡིས་གསུངས་པ་ཚད་མ་སྟེ། །
རླུང་བཀག་པས་ནི་ རང་སེམས་འཚུབ་མར་འགྱུར། ། འཁོར་བ་སྡུག་བསྔལ་རྒྱ་
མཚོའི་རྦ་ཀློང་ལ། ། རང་སེམས་འཁྲུལ་པའི་གསེར་མིག་འཁྱུག་པ་འདི། ། ངན་
འགྲོའི་དོལ་ནང་ཚུད་པར་མ་གོ་བར། །གནམ་སྔོན་བཞུ་འདྲའི་ཕོ་བྲང་ཆེན་པོར་
མངོན། །སྡུག་བསྔལ་སྐམ་ལ་བཏོན་དུས་འཚེར་རུང་འཕྱིས། ། གཏིང་མེད་ཆོས་
དབྱིངས་མཚོ་དབུས་ཉོལ་ཅིག་ཀྱེ། ། སྤང་རི་ནགས་ཚལ་ཁྲོད་ཀྱི་རི་དྭགས་ཚོ། །
དབྱར་ཟླ་གསུམ་གྱི་རྩི་ཐོག་དྭངས་སྤྲོ་སྟེ། ། སྔོན་ལས་ངན་གྱི་ལིང་པས་དེད་ཙ་
ན། །འཕྲལ་སྐྲག་དངངས་ཀྱིས་ལྕེ་དང་རྐན་ཡང་སྐམས། །དུས་དེ་ཙ་ན་ཕན་པ་ལྔ་
ཡི་ཆུ། །དེ་འཐུང་བའི་ལོང་མེད་མིག་རྩ་ཡང་ཉམས། །བྲག་འཇིགས་རུང་གནས་
བརྟེན་བྱ་རྒོད་ཁྱོད། །ལིང་ལིང་མཁའ་ལ་སྤྱོད་པ་ཉམས་དགའ་སྟེ། །ཤ་ཁྲག་ཟན་
བུ་འཐུ་བའི་དུས་ཀྱི་ཚེ། །ཐག་རྙི་ཐར་མེད་འགག་ལ་ཟིན་ཙ་ན། ། སྣ་བུག་ཤུག་
ཤུག་མང་རུང་གཏིང་ནས་འཚུབ། །དུས་དེ་ཙ་ན་བྱ་རྒྱལ་གཞན་རྒྱང་སོ་གཏོང་། །
འདི་སྣང་ལ་ལྟོས་པའི་ཕོ་རྒོད་ཚོས། ། ཞི་དྲག་གི་འདུན་མ་སུ་ལས་རེམས། །ཕུང་
འཚེངས་ཀྱི་འདུན་མ་མཁྱེན་མཁྱེན་འདྲ། ། རྫོང་བཙན་པོའི་རྩིག་རྨང་བརྐོ་བ་
བཞིན། །གཅིག་བསད་ཀྱི་ཤུལ་དུ་གཅིག་མགོ་འཛིང་། ། མི་གླེན་པའི་ཁྱུ་ཆེན་ཚོ་
རང་ལ་སེམས་། །ང་རྣལ་འབྱོར་ཀུན་ལེགས་སེམས་མ་བདེ། །གང་ལ་བསམ་རུང་
ཡིད་ཅིག་འཕྱོས། །འདི་སྒྲུབ་ཕྱི་མ་གཉིས་འགལ་འདུག ། གཉིས་ཀ་མཛད་པ་
ཚོའི་ཁེར་ཡོང་ལ་ཨང་། །གཉིས་ཀ་འགྲུབ་པ་ཚོའི་སྤྲོ་བ་ལ་ཨང་། །འདི་ཡོང་ངེས་
173



ཤེས་ན་གད་མོ་བྲོ། །ཅེས་སྨྲས་སོ།
ཡང་། ཙོང་ཁ་ཁྲ་མོའི་གླུ་རྟ་དེ་ལ་དོན་འདི་འཐེན་ནོ། །ན་མོ་དགའ་ཡོ།
ཡིག་ནག་བློ་ལ་ཚུད་ཚད་ལ་མཁས་པ་ཟེར་བ་མིན། ཆོས་ཀྱི་དྲང་ངེས་ཤེས་ན་
མཁས་པ་ཟེར་བ་མིན། །མིག་འཁྲུལ་སྣ་ཚོགས་ཤེས་པ་ལ་གྲུབ་ཐོབ་ཟེར་བ་མིན། །
གནས་ལུགས་གཉུག་མ་རྟོགས་ན་གྲུབ་ཐོབ་ཟེར་བ་ཡིན། །སྤྱན་དམིགས་ཚུམ་ཚུམ་
འདུག་ཚད་ལ་བྱང་སེམས་ཟེར་བ་མིན། ། རང་འདོད་རྩད་ནས་དོར་ན་བྱང་་་་
སེམས་ཟེར་བ་ཡིན། །སྨྲ་ར་སུད་སུད་འདུག་ཚད་ལ་སྔགས་པ་ཟེར་བ་མིན། །སྣང་
སྲིད་ལྷ་སྐུར་རྟོགས་ན་སྔགས་པ་ཟེར་བ་ཡིན། །རི་མཐོ་འགོལ་སར་སྡོད་ཚད་ལ་
སྒོམ་ཆེན་ཟེར་བ་མིན། ། འོད་གསལ་ཁོར་ཡུག་ཏུ་སོང་བ་ལ་སྒོམ་ཆེན་ཟེར་བ་
ཡིན། །སྤྱོད་པ་ཧོད་ཧོད་འདུག་ཚད་ལ་རྟོགས་ལྡན་ཟེར་བ་མིན། །གཉུག་མ་རྒྱུན་
ཆད་མི་འདུག་ན་རྟོགས་ལྡན་ཟེར་བ་ཡིན། སྟོང་པ་ཕྱོགས་གཅིག་འཛིན་པ་ལ་ལྟ་བ་
ཟེར་བ་མིན། །རྒྱ་ཆད་ཕྱོགས་ལྷུང་བྲལ་ན་ལྟ་བ་ཟེར་བ་ཡིན། །ཕྱོགས་འཛིན་
དམིགས་གཏད་བཟང་པོ་ལ་སྒོམ་པ་ཟེར་བ་མིན། །དམིགས་མེད་མཚན་མ་དོར་
ན་སྒོམ་པ་ཟེར་བ་ཡིན། །ཚུལ་འཆོས་ངོ་ལྐོག་མཁས་པ་ལ་སྤྱོད་པ་ཟེར་བ་མིན། །
ཉེས་ལྟུང་རྩ་ནས་དག་པ་ལ་སྤྱོད་པ་ཟེར་བ་ཡིན། ། བསྒྲུབས་ནས་བཟང་པོར་་
བཅོས་པ་ལ་འབྲས་བུ་ཟེར་བ་མིན། །ཡེ་ནས་ལྷུན་གྲུབ་ཏུ་རྟོགས་ན་འབྲས་བུ་ཟེར་
བ་ཡིན། །ཐ་སྙད་རྐྱང་པ་ངོམ་པ་ལ་དགེ་བཤེས་ཟེར་བ་མིན། །སེམས་ཀྱི་འཁྲུལ་
སྣང་གཅོད་པ་ལ་གཅོད་ཡུལ་ཟེར་བ་ཡིན། སྡིག་ཟས་འདུག་ཚད་སྟེར་བ་ལ་ཡོན་
བདག་ཟེར་བ་མིན། ། སྒོ་གསུམ་དགེ་ལ་སྦྱོར་ན་ཡོན་བདག་ཟེར་བ་ཡིན། །ནོར་
ཕྱིར་དཀྱིལ་འཁོར་སྟོན་པ་ལ་དབང་བསྐུར་ཟེར་བ་མིན། ། སྣོད་ལྡན་སྨིན་གྲོལ་ལ་
འབོད་པ་ལ་དབང་བསྐུར་ཟེར་བ་ཡིན། །ཟ་འདོད་བསྡུས་ཆང་བྱེད་པ་ལ་ཚོགས་
འཁོར་ཟེར་བ་མིན། །དཔའ་བོ་བརྡ་ཐབས་ཀྱི་མཆོད་པ་ལ་ཚོགས་འཁོར་ཟེར་བ་
174



ཡིན། ཁ་ནས་ཐོན་གསུམ་བཅོ་བརྒྱད་ལ་བཤད་པ་ཟེར་བ་མིན། །མཐའ་དྲུག་
ཚུལ་བཞི་ཤེས་ན་བཤད་པ་ཟེར་བ་ཡིན། །འཕྲལ་སྐད་བོད་དུ་བསྒྱུར་བ་ལ་ལོ་ཙཱ་
ཟེར་བ་མིན། །རྒྱལ་བའི་དགོངས་པ་ལོན་ན་ལོ་ཙཱ་ཟེར་བ་ཡིན། །ཆང་ལ་མར་
སྒྲོན་བྱས་པ་ལ་རྟེན་འབྲེལ་ཟེར་བ་མིན། །ཆོས་ཀུན་རྟེན་འབྲེལ་དུ་ཤེས་ན་རྟེན་
འབྲེལ་ཟེར་བ་ཡིན། །གྱུར་ཅིག་ཤོག་ཅིག་འདུན་ཚད་ལ་སྨོན་ལམ་ཟེར་བ་མིན། །
འཁོར་གསུམ་རྣམ་པར་རྟོགས་ན་སྨོན་ལམ་ཟེར་བ་ཡིན། །ཅེས་སྨྲས་སོ། །འབྲོག་
སྒོག་མཁར་དུ་འདི་འཐེན་ནོ། །སྐྱེ་ས་སྐྱིད་ཤོད་འབྲུག་ཏུ་བྱས་ནས། །འགྲོ་ས་རྒྱལ་
ཁམས་ཕྱོགས་མེད་བསྐོར་བ། །ད་ལྟ་གར་འགྲོ་ངེས་ངེས་མེད་པ།འོ་ཆས་རང་ཕྱིན་པ་
ཡིན་ཨ་ཧོ། །གཞན་མའི་ཁ་ལ་ཉན་དགོས་མེད་པ་འདི་དགའ་འོ། །དང་པོར་སོ་ཐར་
བྱང་སེམས་སྦྱངས་པ། །བར་དུ་རང་མདངས་སོ་མར་བཞག་པ། །ཐ་མར་ཐམས་
ཅད་གཅིག་ཏུ་འདྲེས་པ། །འོ་ཆས་རང་ཕྱིན་པ་ཡིན་ཨ་ཧོ། །བྱར་མེད་ལྷུག་པོའི་
རང་ཉམས་སྐྱོང་བ་འདི་དགའ་འོ། །དང་པོར་བཅོས་མའི་བླ་མ་བསྒོམས་པ། །
བར་དུ་མོས་གུས་ཚད་མེད་གཡོས་པ། །ཐ་མར་བླ་མ་སེམས་སུ་ཤར་བ། །འོ་ཆས་
རང་ཕྱིན་པ་ཡིན་ཨ་ཧོ། །ཅིར་སྣང་བླ་མའི་སྤྲུལ་པར་ཤེས་པ་འདི་དགའོ། །དང་པོར་སྣང་བ་
ལྷ་རུ་བསྒོམས་པ། །བར་དུ་ལྷ་ཚོགས་སེམས་སུ་ཤེས་པ། །ཐ་མར་གཉིས་སྣང་གཅིག་ཏུ་
འདྲེས་པ། །འོ་ཆས་རང་ཕྱིན་པ་ཡིན་ཨ་ཧོ། །བསྐྱེད་རྫོགས་རང་སེམས་ཁོར་ཡུག་
འདུན་པ་འདི་དགའོ། །དང་པོར་མི་རྟོག་ཆེད་དུ་བསྒྲུབས་པ། །བར་དུ་རྟོག་པའི་
རང་ངོ་བལྟས་པ། །ཐ་མར་ཡེ་སྒོམ་རང་ས་ཟིན་པ། །འོ་ཆས་རང་ཕྱིན་པ་ཡིན་ཨ་
ཧོ། །རྣམ་རྟོག་ངོ་བོ་སྐྱེ་མེད་དུ་འདུན་པ་འདི་དགའོ། །དང་པོར་དམིགས་པས་
བྱང་ཆུབ་བསྔོས་པ། །བར་དུ་ཚོགས་གཉིས་ཟུང་དུ་ཚུགས་པ། །ཐ་མར་བསྔོ་བྱ་
བསྔོ་བྱེད་བྲལ་བ། །འོ་ཆས་རང་ཕྱིན་པ་ཡིན་ཨ་ཧོ། ། མཚན་མའི་བསྔོ་བ་ཆོས་
སྐུར་བསྐྱལ་བ་འདི་དགའོ། །ཅེས་ཀྱང་སྨྲས་སོ།
ཡང་དེར་བཀྲ་ཤིས་ཀྱི་དབྱངས་རྟ་ཅིག་གྱིས་དང་ཟེར་བ་ལ་འདི་སྐད་བྱས་
175



སོ། ། གངས་དཀར་གྱི་ཁྱུ་རྒྱན་ཏི་སེ་ལ། ། དར་སེང་དཀར་མོའི་དར་ཆེན་་་་་་་
འཕྱར། ། གཡུ་རལ་ངོམ་པའི་ཕྲུག་ལྕེ་གཡོ། ། རྩལ་གསུམ་རྫོགས་པའི་རྒྱན་དུ་་་
འཕྱུར། །དེ་ལྟའི་བཀྲ་ཤིས་གནས་འདིར་ཤོག ། གཡུ་མཚོ་ཟབ་མོའི་མཐིང་གུར་
དུ། །ཡིད་བཞིན་ནོར་བུའི་དར་ཆེན་འཕྱུར། །དགོས་འདོད་འབྱུང་བའི་ཕྲུག་ལྕེ་
གཡོ། །བུ་ནོར་འཛོམས་པའི་བཀྲ་ཤིས་ ཤོག ། མཁའ་ལྟར་དག་པའི་ཆོས་་་
དབྱིངས་ལ། ། རྟེན་འབྲེལ་རྒྱུ་ཆས་དར་ཆེན་འཕྱར། །འཁྲུལ་མེད་གཞན་ཕན་
དར་ལྕེ་གཡོ། །བྱང་ཆུབ་སེམས་ཀྱི་བཀྲ་ཤིས་ཤོག ། མི་ཡུལ་ཟལ་མོའི་འབྲོག་
སྒང་ན། །དད་པ་ཆེན་པོའི་དར་ཆེན་འཕྱར། །འགྱུར་མེད་ཕྲུག་ལྕེ་ཕྱོགས་བཅུར་
གཡོ། །ཅི་བསམ་འགྲུབ་པའི་བཀྲ་ཤིས་ཤོག ། ཅེས་ཀྱང་སྨྲས་སོ། །
ཡང་ལན་ཅིག་དགེ་བཤེས་ཞིག་ན་རེ། ཆོས་རྗེ་དྲུང་གི་གསུང་ཚོ་ཟབ་མོ་
འདུག་སྟེ། བཞད་གད་དང་། ཀོང་གཞས་ཀྱི་རྟ་ལ་སྐྱོན་པ་འདིས། མ་གོ་
བས་རྩེད་མོར་མངོན་པར་འདུག ད་ལན་ང་རང་དགེ་སྦྱོར་བྱས་ཆོག་པའི་ཕྱག་
ཆེན་དོན་བརྒྱུད་ཀྱི་བླ་མ་ལ་གསོལ་འདེབས་ཅིག་མཛོད་དང་ཟེར་བ་ལ་འདི་བྱས་
སོ། །ན་མོ་མ་ཧཱ་མུ་དྲཱ་ཡ། ཆོས་སྐུ་མཐའ་བྲལ་ལྷ་ལམ་ཀློང་ཆེན་ལ། །ལོངས་སྐུ་
སྒྱུ་འཕྲུལ་འོད་དཀར་ཅི་ཡང་འཕྲོ། ། སྤྲུལ་སྐུ་གླིང་བཞིའི་དབུས་ན་ལྷམ་མེ་བ། །
ཁྱབ་བདག་རྡོ་རྗེ་འཆང་ལ་གསོལ་བ་འདེབས། །ཆོས་རྣམས་ཀུན་གྱི་གསང་མཛོད་
ཟབ་མོ་ནི། །ཕྱི་ནང་གསང་བའི་སྒོ་ལྕགས་ཉེར་འཁྱུད་པའི། །ཟུང་འཇུག་ལྡེ་མིག་
ཁྱོད་ཀྱི་ཕྱག་ན་བསྣམས། །གསང་བདག་རྡོ་རྗེ་འཛིན་ལ་གསོལ་བ་འདེབས། །
གཉིས་མེད་མདའ་ཡིག་གཉིས་སུ་འཛིན་པའི་སྙིང་། །དབུས་སུ་བསྣུན་པས་གཟུང་
འཛིན་སྲོག་རྩ་བཅད། ། ཆོས་ཀུན་རང་རིག་གཅིག་པོར་ཧྲིག་གེར་གཟིགས། །
དཔལ་ཆེན་ས་ར་ཧ་ལ་གསོལ་བ་འདེབས། །རྒྱལ་པོའི་དྲེགས་སྤངས་ཏིལ་བརྡུངས་
དངོས་གྲུབ་བརྙེས། །མཁའ་འགྲོས་རྗེས་བཟུང་སྙན་བརྒྱུད་ནོར་བུས་ཕྱུག ། མ་
176



རུངས་བརྒྱད་བརྟུལ་གྲུབ་པའི་ཁྱུ་ཚོགས་སྤེལ། ། ཤེས་རབ་བཟང་པོའི་ཞབས་ལ་
གསོལ་བ་འདེབས། ། དེ་ སྲས་ མཁས་ པའི་ གཙུག་ རྒྱུན་ བྱང་ སྒོ་ བསྲུང༌། །
དཀའ་སྤྱད་དུ་མས་སྤྲུལ་པའི་བླ་མ་བཙལ། །དེ་ཉིད་སྙིང་པོའི་དོན་མཆོག་ཐུགས་
ལ་བལྟམས། ། པཎ་ཆེན་ནཱ་རོ་པ་ལ་གསོལ་བ་འདེབས། ། མཐའ་དྲུག་ཚུལ་
བཞི་ཕྱི་ནང་གཞན་གསུམ་གྱིས། ། གསང་ཆེན་རྒྱུད་སྡེའི་ཆུ་མཚོ་ལེགས་བསྲུབས་
ཏེ། །ཟབ་དོན་ཉི་ཟླས་རྨོངས་པའི་མུན་སེལ་མཁན། །འགྲན་མེད་ལྷོ་བྲག་པ་ལ་
གསོལ་བ་འདེབས། །བླ་མའི་བཀའ་ཡི་ཁུར་པོ་འཛིན་མ་ཡིས། །ཐེག་པར་དཀའ་
བ་ཁྱོད་ཀྱི་མཛུབ་རྩེ་ལ། །འཁུར་བས་མཆོག་དམན་དོན་ཀུན་ཁོང་དུ་ཆུད། །གྲུབ་
མཆོག་མི་ལའི་ཞབས་ལ་གསོལ་བ་འདེབས། །འཛག་བདེ་འཁོར་བའི་ལམ་ཆེན་
འཇིགས་རུང་བ། ། འཁོར་ལོ་གཅིག་གིས་སྲིད་གསུམ་གྱེན་དུ་འཕངས། ། གཡོ་
མེད་ནམ་མཁའི་ངང་དུ་རོ་གཅིག་གྱུར། །རྡོ་རྗེ་གྲགས་པའི་ཞབས་ལ་གསོལ་བ་
འདེབས། །ནམ་མཁའི་དབྱིངས་སུ་སྐར་ཚོགས་འདུ་བ་ལྟར། ། ཁྱོད་ཐུགས་ནང་
དུ་ཆོས་ཀུན་ཐམས་ཅད་འདུས། ། སྙིང་པོའི་བསྟན་པས་ནམ་མཁའི་མཐར་ཁྱབ་
པའི། །དྭགས་པོ་ལྷ་རྗེའི་ཞབས་ལ་གསོལ་བ་འདེབས། ། ཕག་གྲུའི་གནས་སུ་རྡོ་
རྗེའི་ཏིང་འཛིན་བརྙེས། །ཕ་ལམ་ལྟ་བུའི་ཆིག་ཆོག་ལམ་བཟང་རྙེད། ། ཕ་རོལ་
ཕྱིན་དང་གསང་སྔགས་རོ་གཅིག་རྟོགས། ། ཕག་མོ་གྲུ་པའི་ཞབས་ལ་གསོལ་བ་
འདེབས། །སྣང་སྲིད་འཁོར་ལོ་དག་པའི་འོག་མིན་དུ། །སྒྱུ་འཕྲུལ་ལྷ་དང་ལྷ་མོས་
ཕྱག་བྱས་ཤིང་། །རྒྱལ་བ་སྲས་དང་བཅས་པ་དབང་བསྐུར་བ། གྲུབ་ཆེན་གླིང་རས་
ཞབས་ལ་གསོལ་བ་འདེབས། །འཁོར་ལོ་བཞི་རུ་ཆོས་ཀྱི་རྒྱལ་སྲིད་བརྙེས། །མི་
འགྱུར་བདེ་ཆེན་ཁྲི་ལ་རྟག་ཏུ་དགྱེས། ། ཁྲེལ་ཡོད་ངོ་ཚའི་ཀ་ཤིའི་རས་ཀྱིས་་་་་
དཀྲིས། །གཙང་པ་རྒྱ་རས་ཞབས་ལ་གསོལ་བ་འདེབས། །སྒྲུབ་བརྒྱུད་གངས་རི་
མཐོན་པོའི་རྩེ་མོར་སོན། ། ཟབ་ལམ་གདམས་པའི་ཆུ་བྲན་ཕྱོགས་བཅུར་་་་་་་་
177



འབབ། ། དགེ་ལེགས་ལོ་ཐོག་ནམ་མཁའི་མཐར་ཁྱབ་པའི། ། སེང་གེའི་མཚན་
ཅན་རྣམས་ལ་གསོལ་བ་འདེབས། ། སྟོང་ཉིད་བྲག་སྟོད་མཐོན་པོའི་རྩེར་གནས་
ཤིང་། ། ཐབས་ཤེས་གཤོག་སྒྲོ་རྩལ་གསུམ་ཁོང་ནས་རྒྱས། ། རྒོལ་ངན་རོ་ལངས་
ཀླད་པ་འགེམས་མཛད་པའི། ། རྒོད་ཚང་ཆོས་རྗེའི་ཞབས་ལ་གསོལ་བ་་་་་་་་
འདེབས། ། སྡུག་བསྔལ་རླབས་འཁྲུག་སྲིད་མཚོ་ཆེན་པོ་ལ། ། མངོན་པར་ཡིད་
ཕྱུང་འཇིག་རྟེན་རྩྭ་ལྟར་དོར། །བླ་མའི་མན་ངག་རི་ཁྲོད་བས་མཐར་བསྒོམས། །
རྗེ་བཙུན་ལོ་རས་ཞབས་ལ་གསོལ་བ་འདེབས། ། མཁྱེན་རབ་ཆ་ཤས་རྣམ་ཀུན་
ཡོངས་རྫོགས་ཤིང་། །འགྲོ་ལ་བྱམས་པའི་འོད་དཀར་ཕྱོགས་བཅུར་འཕྲོ། །རང་
དོན་མུན་པའི་དམག་ཚོགས་ཕྱིར་བསྙེལ་བའི། །ཆོས་རྗེ་ཁུ་དབོན་གསུམ་ལ་གསོལ་
བ་འདེབས། །མཁྱེན་པའི་ལོ་འདབ་འཇམ་དཔལ་དབྱངས་དངོས་ཏེ། །སྙིང་རྗེའི་
འཁྲི་ཤིང་རྩེ་ལ་ལེགས་བཞོན་ནས། །ལུགས་གཉིས་ལྗོན་པ་ཕུན་ཚོགས་འབྲས་བུས་
ལྗིད། །རྒྱལ་དབང་ཆོས་རྗེའི་ཞབས་ལ་གསོལ་བ་འདེབས། །འཕྲིན་ལས་བཞི་ཡི་
ཕྱག་ཆེན་ཁང་བཟང་དུ། ། གནས་ལུགས་དོན་གྱི་སྙིང་པོའི་ཁྲི་ལ་བཞུགས། །མི་
ཕམ་གདན་ས་བཞི་ཡི་ཁྲིམས་ཀྱིས་ཕྱུག ། ངག་དབང་ཆོས་རྒྱལ་ཞབས་ལ་གསོལ་
བ་འདེབས། །ཀུན་རྫོབ་བདེན་པ་སྒྱུ་མ་ལྟ་བུར་གཟིགས། །དོན་དམ་བདེན་པ་
སྤྲོས་དང་བྲལ་བར་རྟོགས། ། འཁོར་འདས་ཆོས་རྣམས་བདེ་ཆེན་རོལ་པར་་་་་
ཤར། ། འཁྲུལ་ཞིག་ལྷ་བཙུན་ཞབས་ལ་གསོལ་བ་འདེབས། ། མི་ཤིགས་འཇའ་
འོད་ཐིག་ལེའི་ཕོ་བྲང་དུ། །མ་ལུས་ཡོངས་རྫོགས་བདེ་ཆེན་ཧེ་རུ་ཀ ། རྟེན་
འབྲེལ་བཅུ་གཉིས་དག་པའི་མཚོན་ཆ་ཅན། །བདེ་མཆོག་འཁོར་ལོའི་ཞབས་ལ་
གསོལ་བ་འདེབས། ། སྤྲུལ་བསྒྱུར་ནམ་མཁའི་ཁྱོན་ཀུན་ཟིལ་བུན་བུན། །འཕྲིན་
ལས་སྐར་ཚོགས་མཐའ་ཡས་གྲངས་ལས་འདས། །སྐལ་ལྡན་མུན་སེལ་ཐབས་ཤེས་
ཉི་ཟླའི་གར། །བསྒྱུར་མཛད་མཁའ་འགྲོ་རྣམས་ལ་གསོལ་བ་འདེབས། ། དུས་
178



གསུམ་ཀློང་ན་སྐུ་གསུམ་འཇིགས་པའི་གཟུགས། །ནཱ་དའི་རང་སྒྲ་འཇིགས་པའི་
གད་མོ་འབྱིན། །སྡུག་བསྔལ་ཁྲག་མཚོ་བདེ་ཆེན་ཞལ་དུ་སྟོབ། །མ་ཧཱ་ཀཱ་ལའི་སྐུ་
ལ་གསོལ་བ་འདེབས། །དེ་ལྟར་གསོལ་བ་བཏབ་པའི་བྱིན་རླབས་ཀྱིས། །འགྲོ་
བས་བྱས་དང་བྱེད་འགྱུར་ཇི་སྙེད་ཀུན། ། སྙན་བརྒྱུད་ཟ་མ་ཏོག་ཏུ་ལེགས་བཅུག་
ནས། །ཀུན་གྱིས་མཆོད་པའི་གནས་སུ་འགྱུར་བར་ཤོག ། ལུས་མེད་ལུས་འདི་
རྒྱལ་བའི་སྐུ་རྡོ་རྗེ། །བདག་མེད་སེང་གེའི་སྒྲ་ཡིས་གང་བསྟན་པའི། །ལུང་རིགས་
མན་ངག་ཀུན་གྱི་སྦས་པའི་དོན། ། སྙིང་པོར་གྱུར་འདི་འགྲོ་བས་རྟོགས་པར་ཤོག
། ཀུན་རྟོག་པིར་གྱིས་བྲིས་པའི་རི་མོ་རྣམས། ། སྒྱུ་འཕྲུལ་ཡེ་ཤེས་རྒྱ་འབག་མིག་
བཞིན་དུ། །སྣང་རུང་ཆོས་སྐུའི་ངང་ལས་མི་གཡོ་བར། ། མཉམ་རྗེས་གཅིག་ཏུ་
འདྲེ་བར་བདག་གྱུར་ཅིག ། འདྲེན་པ་ཤཱཀྱའི་གཙོ་བོ་རྡོ་རྗེ་འཆང་། །མདོ་རྒྱུད་
ཆུ་བྲན་གསང་སྔགས་རྒྱ་མཚོར་འདྲིལ། །ཐ་མལ་ལུས་ངག་བདེ་ཆེན་ཧེ་རུ་ཀ །
ཀུན་ཀྱང་རྡོ་རྗེ་འཛིན་པའི་ས་ཐོབ་ཤོག ། ཅེས་ཟེར་བ་བྱས་པས་ཐུགས་ལ་
བཏགས་ཟེར་དགའ་སོང་།
ཡང་མི་མང་པོ་དབྱར་ཀའི་རི་ལྟད་ལ་འགྲོ་ཡི་འདུག་པས། ངས་ཀྱང་ཁོང་
ཚོའི་གསེབ་ན་ཡར་ལ་བསྐུ་བ་དང་བཅས་ཕྱིན་པས། ཁོང་ཚོ་གཞས་དང་ཤོན་
བྱེད་ཀྱི་འདུག ང་ཡང་ཆང་གིས་ སྦིར་དེ་ སོང་། སྐད་ བདེ་ མོ་ ཡོད་ པས།
ཞབས་བྲོ་གདོང་རྒྱག་བྱས། གཞས་འདི་འཐེན་ནོ། །འོ་ན་མཚན་ལྡན་པའི་དང་
བླ་མ། །སྣོད་ལྡན་པའི་དང་སློབ་དམ་ཆོས་ཚུལ་བཞིན་བྱེད་པ་ལ་དགོས་པ་ཡོད་དེ་
ཨའོ། །དམ་པའི་ཆོས་དང་འདུལ་བ། ། སྤོང་སེམས་པའི་དང་བརྟན་པོ། །རབ་
བྱུང་བཙུན་པ་བྱེད་པ་ལ་དགོས་པ་ཡོད་དོ་ཨའོ། །གཞན་ལ་མི་ཕོད་སྙིང་རྗེ། །
བདག་གཞན་བརྗེ་བའི་བསམ་པ། ། ཐེག་ཆེན་བྱང་སེམས་སྒོམ་པ་ལ་དགོས་པ་
ཡོད་དོ་ཨའོ། །རྡོ་རྗེ་བའི་དང་འཆང་ཆེན། །རིགས་ལྔ་བའི་དང་སེམས་དཔའ། །
179



བདེ་ཆེན་གསང་སྔགས་འཆད་པ་ལ་དགོས་པ་ཡོད་དོ་ཨའོ། །ཕྱོགས་འཛིན་མེད་
པའི་ལྟ་བ། །དམིགས་གཏད་མེད་པའི་སྒོམ་པ། །ཤུགས་འབྱུང་རང་འགྲོས་སྐྱོང་
བ་ལ་དགོས་པ་ཡོད་དོ་ཨའོ། །འཆི་དྲན་པའི་དང་དད་པ། ། སྙིང་རུས་པའི་དང་
ཕོ་ཚུགས། །ཚེ་གཅིག་སངས་རྒྱས་སྒྲུབ་པ་ལ་དགོས་པ་ཡོད་དོ་ཨའོ། །ཆོས་གོས་
པའི་དང་རྣམ་གསུམ། ། སྒྲ་ཚད་པའི་དང་རིག་པ། །ལོག་ལྟའི་རྒོལ་ངན་འཇོམས་
པ་ལ་དགོས་པ་ཡོད་དོ་ཨའོ། །ཅེས་རྐང་བྲོ་དང་བཅས་འཐེན་ནོ། །
ཡང་སྣེའུ་གདོང་ཞོལ་གྱི་སྟོད་ཟིལ་གནོན་དུ་སྡོད་དུས། བྱང་པ་ནང་སོའི་
གསེར་ཡིག་པ་རྣམས་ཤིང་ཉོ་ཡི་འདུག་པས། ཤིང་ཁུར་གཉིས་ལ་བཙོད་ཁལ་
ཕྱེད་དང་གཉིས་དགོས་ཟེར་གྱི་འདུག་པ། ང་རང་ལ་དཔོན་ས་རིན་པོ་ཆེས་ས་
ཞིང་གནང་བ་མི་སྐྱིད་པོ་ཡིན་པ་འདུག་བསམ་ནས། སྐུ་དྲིན་དྲན་པའི་གླུ་འདི་
བཏང་ངོ༌། ། ངོ་མཚར་རང་ཆེའོ་ཐུགས་རྗེས་རང་བཟུང་། ། སྤྱིར་མཐོ་དམན་་་་
ཐམས་ཅད་རྣ་བ་ཉོན། །སྒོས་ཀུན་ལེགས་རང་ཡང་སེམས་ལ་ཞོག ༑ང་གཉེན་
སྒབ་མ་འགྲིམས་དཔོན་སྒབ་འགྲིམས། ། གཉེན་ལ་རེ་ན་དྲིན་གྲངས་འདྲེན། །
དཔོན་ཟས་དྲིན་མེད་འཕང་མིན་ཟ། ། སྡེ་ཞོལ་བཀྲེན་པར་བསྡད་ཙ་ན། ། ཤིང་
འཁུར་གཉིས་ལ་བཙོད་ཁལ་གཉིས། །དེ་ཀུན་གྱི་ཁེ་འཚོལ་མཐོང་ཙ་ན། །དཔོན་
བཟང་པོས་བོགས་ཀྱི་བརྒྱ་གྲངས་གནང་། །སྙེ་ལང་ལོང་གི་དུས་སུ་མིག་དཔངས་
མཐོ། །དྲིན་འཁོར་ཐབས་མེད་དོ་བཀའ་དྲིན་ཅན། །གནས་སྒོ་མོ་རྒྱབ་ཏུ་བསྡད་
ཙ་ན། །རང་གང་འདུག་བྱིན་རུང་འཁང་ར་བྱེད། །དེ་ཀུན་གྱི་ལྟོགས་ལྷ་མཐོང་ཙ་
ན། ། དཔོན་བཟང་པོས་ཁང་བཟང་ཡིད་འོང་གནང༌། ། གནས་གླ་སྟེར་དགོས་
བསམ་གྱིན་ཞེ་བློ་བདེ། །དྲིན་འཁོར་ཐབས་མེད་དོ་བཀའ་དྲིན་ཅན། །ཟམ་ཆུང་
གདོང་དུ་ཚོང་ལ་ཕྱིན། །བཙོང་གྲུམ་པ་གསུམ་ལ་ནས་བྲེ་གང་། །དེ་ལ་ཙོང་གི་
བདག་པོས་འཁང་། །དེ་ཀུན་གྱི་མགོ་མཁྲེགས་མཐོང་ཙ་ན། །དཔོན་བཟང་པོས་
180



ལྡུམ་ར་ཕངས་མེད་གནང་། །བཀའ་དྲིན་ལ་འཁོར་ཐབས་མི་འདུག་གོ། །བུ་མད་
ཁྱུ་ཙམ་ཁྲིད་ནས་རྒྱལ་ཁམས་འགྲིམས། །ཡོན་བདག་དད་པས་ཕོ་སྐྱེས་རྒྱབ། །
གཞན་རྣལ་འབྱོར་གླུ་མཁན་དང་དེ་ནོར་བྱས། །དེ་ཀུན་གྱི་སྔོ་ལོ་མཐོང་ཙ་ན། །
དཔོན་བཟང་པོས་བུ་མད་སྦེད་ས་གནང་། །བཀའ་དྲིན་འཁོར་ཐབས་མི་འདུག་
གོ། །དབུས་གཙང་གི་དུས་ཟིང་ཁྲི་ཕྲག་ལ། །དཀའ་བཅུ་རབ་འབྱམས་ཡིན་རུང་
དམག་ལ་འཆས། །དེ་འདྲའི་དུས་ཀྱི་བསྐལ་པ་ལ། །དཀོན་མཆོག་གི་རྟེན་གསུམ་
ཚུན་ཆད་འཕྲོག །དཔོན་བཟང་པོས་དམག་ཁྲལ་ཐམས་ཅད་བཅག །བཀའ་
དྲིན་ལ་འཁོར་ཐབས་མི་འདུག་གོ། །ད་ཕྱི་མའི་བྱ་བ་གང་བྱེད་དེ། ། རང་མ་་
གཏོགས་གཞན་གྱིས་སྐྱོར་ས་མེད། །ཐར་པ་ནི་བདག་ལ་རག་ལས་ཤེས། །སངས་
རྒྱུས་དང་སེམས་དཔའི་གསུང་ན་འདུག །དེ་ཚོ་སོམས་ལ་རང་མགོ་ཐོན། །རང་
དྲིན་རང་ལ་ཆེ་བར་མཛོད། །ཅེས་ཀྱང་སྨྲས་སོ། །
ཡང་སྒྲ་འདྲ་ཆུ་ཚན་ཁར་སྒོམ་ཆེན་འགའ་ལ། ཆུ་རླུང་ལངས་པའི་ཁ་ཆོལ་
འདི་སྨྲས་སོ། །ལགས་སོ། །བསགས་པ་ཆེ་བ་མང་ལགས་ཏེ། །མཚན། ལྡན་བླ་
མ་རྙེད་པ་དཀོན། ། རྙེད་ན་བསོད་ནམས་ཀྱི་རྒྱལ་པོ་ཡིན། ། ཅི་གསུང་བཀའ་
བཞིན་སྒྲུབས་མཛོད་ཅིག ། མི་དེ་ཚོས་གང་མིན་སློབ་དོགས་མེད། །བསླབས་ན་
མཚན་ལྡན་མིན་པའི་རྟགས། །ཆོས་ཀྱི་བྱེད་ལུགས་མང་ལགས་ཏེ། །བྱང་ཆུབ་
སེམས་མཆོག་བསྐྱེད་པ་དཀོན། །མ་བཅོས་འཛིན་མེད་ངོ་ཏི་ཡིན། །དམིགས་པ་
མེད་པར་སྐྱོངས་མཛོད་ཅིག །མི་སྡོད་འགྲོ་ན་འགྲོ་རུ་ཆུག །འགྲོ་མཁན་ངོ་བོ་
བཙིར་གྱིས་བཟུང༌། །གནས་ཆེན་དུ་སྡོད་མཁན་མང་ལགས་ཏེ། ། རང་ལུས་་་
དབེན་པར་ཤེས་པར་དཀོན། ། ཤེས་ན་གར་བསྡད་རི་ཁྲོད་ཡིན། ། རྒྱུན་པར་མ་
ཡེངས་བློ་དང་ཁྲོལ། །བློ་བྲལ་ལ་བར་ཆད་ག་ལ་འོང༌། །གེགས་སེལ་གྱི་མན་ངག་
དེ་རང་ཟབ། །འགྲོ་དོན་བྱེད་མཁན་མང་ལགས་ཏེ། །རང་འདོད་བྲལ་བ་ཤིན་ཏུ་
181



དཀོན་། ། བདག་གཅེས་ཟད་ན་སེམས་དཔའ་ཆེ། །ཀུན་ལ་སྙོམས་པའི་གཞན་
ཕན་མཛོད། །ལོག་པར་ལྟ་བའི་འགྲོ་བ་རྣམས། ། ལྷག་པར་མ་རུངས་གདུལ་བྱར་
བཟུང༌། ། ཧྲིལ་དེ་བསྒྲིལ་ན་འཆི་བ་བསྒོམས། ། སྙིང་ནས་འཆི་བ་མ་དྲན་ན། །
ཐམས་ཅད་ཚེ་འདིའི་ལྟོ་རྒྱབ་རྒྱུ། །ཀུན་ལ་ཆག་སྡང་འདུན་མ་སྤོངས། །སྤྱིར་ཆོས་
པའི་ཡོན་ཏན་སྦོས་ལ་སྒྲུབས། ། སྒོས་སྒོམ་ཆེན་ཁ་རོག་ཁུ་ཆུང་མཛོད། ། མངོན་
མཚན་ཅན་ལ་བར་ཆད་སྡང་། །ཆགས་སྒོ་ཅན་ལ་ཐམས་ཅད་སྡང་། །སྨན་སོལ་
མོའི་དེ་ལ་ཐམས་ཅད་སྡང་། །ཕོ་དྲག་པོ་རྣམས་ལ་ཞན་པ་སྣང་། །ང་ལ་དེ་ལས་
ལབ་རྒྱུ་མེད། །ཁྱེད་རང་རྣམས་དགོངས་པར་གང་བདེ་མཛོད། །ཅེས་སྨྲས་པས།
འོ་ན་ཆོས་རྗེ་ཀུན་ལེགས་པ་རྒྱལ་ཁམས་རྐྱང་ལ་ཐེགས་པས། སྐད་ཆ་ངོ་མཚར་
བ་དང་། དེ་བཞིན་མིན་པའི་ཐུགས་ཆད་སྣ་ཚོགས་ཡོད་ལས་ཆེ། གསུངས་
དང་ཟེར། ང་རང་གི་མཆེད་གྲོགས་རྒད་བུས་ཡང་དེ་སྐད་ཟེར་བ་ལ། གཞན་
ཡང་ མང་ པོ་ བཤད། དེ་ ནས་ གྲུབ་ མཐའི་ འཕྲོས་ ཅིག་ མ་ འདི་ སྐད་ བཤད།
སྐབས་ཤིག་ན་ཁོང་ཆོས་པ་བཟང་ཚད་འཚོགས་ནས། ལ་ལ་དབུ་མ་རང་སྟོང་
ཡིན་གསུངས། ལ་ལ་དབུ་མ་གཞན་སྟོང་ཡིན་གསུངས། ལ་ལ་བདེ་གཤེགས་
སྙིང་པོས་འགྲོ་ཀུན་ཡོངས་ལ་ཁྱབ་གསུངས། ལ་ལ་བདེ་གཤེགས་སྙིང་པོ་བདེ་
བར་གཤེགས་པ་རང་མིན་པ་གཞན་ལ་ཡོད་དོགས་མེད་གསུངས། གཞན་ཡང་
ཆོས་སྐད་རྒྱ་ཆེ་ལ་དཔངས་མཐོ་བ་མང་པོ་གནང་། གསོལ་ཇ་མཐའི་འོ་སི་སྦྱར་
ནས་སློབ་དཔོན་རྣམ་པ་ཚོ་བཞེས། ཆང་གི་ཉིང་ཁུ་དང་། ཨ་རག་ཚོ་སྒོམ་ཆེན་
དང་རྟོགས་ལྡན་རྣམ་པ་ཚོས་བཞེས། སྔོན་མ་སྒོམ་ཆེན་པ་ཚོ་ནི་དག་སྣང་སྦྱོང་
དགོས་གསུངས། སློབ་དཔོན་མཚན་ཉིད་པ་ཚོ་ནི། རིག་པ་ཚད་མས་གཏན་
ལ་འབེབས་དགོས་གསུང་གི་འདུག སྐབས་ཤིག་ནས། གང་འདྲ་ཞིག་ལ་མ་
མཐུན་པ་ཡིན་ནམ། སྒོམ་ཆེན་པ་ཚོས་ཟ་ཡིག་བཞེས། བེ་རལ་གྱིས་མགོ་
182



གནན། གཅེར་མོར་བཞེངས། སློབ་དཔོན་མཚན་ཉིད་པ་རྣམ་པས་ལྷུང་་་
བཟེད་དབུ་ལ་ གསོལ། འཁར་ བསིལ་ གྱི་ རྟིང་ པ་ མདུང་ཚུགས་ སུ་ བསྣམས།
ཤམ་ཐབས་ལ་ཟུར་བརྗེས་མཛད། སྐུ་གཟན་ཕྱག་གི་མགོ་ལ་དཀྲིས། ད་
འཐོན་ཤོག སྐྱུག་བྲོ་བ་ཚོས་ཟེར་ན་དེ་འདྲས་ཡོང་བ་ཨེ་ཡིན། རི་ཁ་དང་རྒྱལ་
ཁམས་ཐམས་ཅད་དུ་བཙུན་མའི་མདོམས་ལ་ཐང་ཁུག་འཕུར་འཕུར་བྱེད། ཁྱི་
རྒན་གྱི་འགྲམ་རུས་ལ་དགྲའི་མི་ཤ་ལེན་ལེན་བྱེད། ལྟ་བ་ཅང་མེད་སྨྲ། སྒོམ་པ་
སེམས་འཛིན་ལ་རེ། འབྲས་བུ་ཡིད་སྨོན་ལ་རེ། དེ་ཙམ་ལ་མ་སོང་ན་ཅི་རང་
ཤེས། གང་རང་ཡོང་གསུངས། སྤྱན་གྲུ་གསུམ་དུ་གཟིགས་ཀྱི་འདུག སྒོམ་
ཆེན་རྟོགས་ལྡན་ཚོས་ནི། ཨ་ཙ་མ་ཆོས་གོས་རྣམ་གསུམ་གྱོན་ནས་བཟོད་པའི་ཁ་
སྟབས་ དང་ ཚིག་ མིན་ པ་ མི་ ཤེས་ པའི་ མགོ་ ལ་ གྲུབ་ མཐའི་ འཛིན་ ཁྱེར་དང༌།
བཙུན་མ་ལ་ངོ་ཚ་བསྲུང༌། བཙུན་ཆུང་ལ་ཧབ་ཐོབ་རྒྱུག དེ་རུ་མ་སོང་ན་ད་
ལྟ་ཤོག རང་འདོད་ནི་མེད། འཆི་རེས་རང་བྱེད་ཟེར་ནས་ཐ་དད་དུ་བཟུང་
བས་མ་ཐུབ། དེ་ཙ་ན་ཆོས་རྗེ་དོལ་པོའི་གདན་ས་གཙང་ཇོ་མོ་ནང་ནས་ཡིན་
ཟེར་བའི་སྒྲུབ་པ་པོ་བཅུ་ཙམ་ཞིག་གནས་སྐོར་ལ་འདུག་པས། ཐམས་ཅད་ལ་
ཕྱག་འབུལ་གྱི་འདུག ཝ་དམར་པོ། སངས་རྒྱས་ཀྱི་བསྟན་པའི་ལས་ལ་་་
དཔའ། ད་ཀི་ནས་སྒོམ་ཆེན་པ་རྣམ་པས་ཉམས་དང་མྱོང་བ་མཛད། སློབ་
དཔོན་པ་རྣམ་པས་སྡེ་སྣོད་གསུམ་དང་། བསླབ་པ་རིན་པོ་ཆེའི་བཤད་པ་མཛད།
འ་ཅག་ཚོའི་གྲོགས་ལ་དཔའ་དང་བྱས་ཙ་ན། སྡུག་པ་འདི་འདྲའི་ཆོས་སྐད་ཀྱི་
ཞད་གང་ཡོང་དེ། ཆོས་ཉོན་མོངས་པའི་གཉེན་པོར་མ་སོང་ན། སྡུག་པ་གང་
ཡོང་དེ། གཞང་ཁའི་སྦྲག་སྦྲག་དེ་ཁ་མན་པ། དོན་ལ་སྡུག་པ་ཡོང་རྒྱུ་ཡེ་མི་
གདའ་བ་ཟེར། ང་ནི་ཟུར་ཅིག་ན་ཡོད་པས་ཡི་མུག་ལ་བགད་མོ་ཤོར། ས་ར་
ཧའི་གསུང་དེ་དྲན། ཁྱིམ་དང་ཁྱིམ་ན་དེ་ཡི་གཏམ་སྨྲ་ཡང་། །བདེ་ཆེན་གནས་
183



ནི་ཡོངས་སུ་ཤེས་པ་མེད། །གསུངས། ཆོས་ཕུང་བརྒྱད་ཁྲིའི་གོ་བ་ཆགས་རུང༌།
དོན་གཅིག་མ་གོ་བས་ཐམས་ཅད་ལ་སེལ་རྒྱབ། ཇོ་བོ་རྗེས་བྱང་ཆུབ་ཀྱི་སེམས་
མེད་ན། ལྷ་མཐོང་གཞན་འདྲ་གསུངས། ཐུབ་པས། སྡང་ཞིང་བཟོད་དང་
བྲལ་ལ་བྱང་ཆུབ་ག་ལ་ཡོད། གསུངས་པ་དེ་ཚོ་ཐུགས་བདེན། བསམ་པ་ངན་
ནས་བར་ལ་མ་ཕྱིན་པ་དང་མེན་ཏེ་ང་རང་རྣལ་འབྱོར་པ་ཡིན་གཤིས་ཕྱོགས་་
འཕྲལ་དུ་གོ་ནས་སྡུག་མགོ་ལ་ཡོང་བར་འདུག་བསམ་བསྡད་བཏང་ དེ་ནས་
དབུས་པའི་མི་དེ་འདྲ་བ་ལ་སླེབས་བྱུང་། ཨ་ཙ་མ། ཨ་ཙ་མ། ད་འདི་
འདྲའི་མཛད་ཁྱེར་གང་ཡིན་པ། སྡུག་པ་ཨ་ལའོ། ཁྱེད་རྣམ་པ་ཆོས་པའི་
མཛད་ཁྱེར་འདི་འདྲ། ཆོས་ལ་ངོ་ཅི་ཚེ། ཡོན་བདག་ཞེ་ཁྲེལ་འགྲོ་བ་འདུག
ད་ཐད་ཀ་ཐད་ཀར་བཞུད། སྒལ་པ་དེ་ཚོ་ལ་ལྕང་རྙིད་ཅིག་མི་དགོས་ན་ཟེར།
དབུས་པའི་ཁ་ཧོད་དེས་ཐམས་ཅད་ཐ་དད་དུ་བསྡད་སོང་། ངས་ཀྱང་གྲོག་ཕུག་
ཅིག་ཏུ་སྒྲོལ་མ་འདོན་གྱིན་བསྡད། ཡང་སློབ་དཔོན་པ་དེ་གྲལ་དབུ་ཅིག་ལ་
ཕེབས་འདུག ངས་ཀྱང་བསྒྱུར་ཕྱིན་ པས། སློབ་ དཔོན་ པའི་གསུང་ནས།
རྣལ་ འབྱོར་ པ་ ཁྱེད་ སྐྱེ་ ས་ གང་ ཡིན། ཐོས་ བསམ་ འདྲ་ ཨེ་ བྱས་ གསུངས།
ལགས་སྐྱེ་ས་སྐྱིད་ཤོད་པ་ཡིན། གནས་རྙིང་ཆོས་རྗེ་ལ་བར་མ་རབ་བྱུང་ནས་
དགེ་ཚུལ་ཚུན་བླངས། སྲུང་སྡོམས་ཀྱང་ཅི་མཐུན་ཙམ་བྱས་ལགས། དེ་ནས་
ཞྭ་ལུ་རྗེ་མཁྱེན་རབ་པ་ལས་དགེ་སློང་གི་སྡོམ་པ་བླངས། དགེ་ཚུལ་གྱི་མིང་ལ།
ཀུན་དགའ་ལེགས་པའི་དཔལ་འབྱོར་བཟང་པོར་བཏགས། དགེ་སློང་ལ་མིང་
འདོགས་པའི་སྲོལ་མི་འདུག འདུལ་བ་དགེ་ཚུལ་གྱི་ལེའུར་བྱས་པ་ཀཱ་རི་ཀ་ལྔ་
བཅུ་པ་དོན་བཟང་པོར་འདུག་པས་རྟོག་པ་ཞིབ་པར་བཅུག འདུལ་བ་དང་།
ཕར་ཕྱིན་ལ་གོ་བ་ར་རི་ཆགས་པ་ཅིག་བྱས། གསང་སྔགས་ཀྱི་རྒྱུད་འགའ་རེ་
བལྟས། དགྱེས་པ་རྡོ་རྗེའི་རྒྱུད་ལ་ས་མ་ཡ་ཡོད་ཚོད་འདུག་སྟེ། བརྟག་གཉིས་
184



ལ་བློ་ངེས་པོའི་ལུགས་བྱས། དེ་རྗེས་འབྲུག་པའི་ཆོས་སྐོར་འདི་རྣམས། མདོ་
རྒྱུད་ཀྱི་དགོངས་པ་མང་པོ་གཅིག་ཏུ་སྒྲིལ་བར་འདུག་པས། དགེ་སློང་བསོད་
ནམས་ མཆོག་ པ་ལ་ཞུས། སངས་རྒྱས་ཀྱི་བསྟན་པ་ཡོངས་རྫོགས་ མཛད་ན།
སྡུད་པ་ལས། གཙང་བྱས་གཙང་མའི་གོས་འཆང་གསུམ་པོ་དབེན་ཞིང་དག་
གསུངས་པས། ཕྱི་རབ་བྱུང་དང་ནང་ལུས་ངག་ཡིད་གསུམ་མ་འཁྲུལ་བ་ལ་
དབེན་པ་ཟེར་བ་ཡིན་པར་འདུག་སྟེ། ངེད་ཀུ་སུ་ལུ་པ། སེམས་གཅིག་པོ་འདི་
བསྲུངས་ན་ཐམས་ཅད་བསྲུང་བར་འགྱུར་པའང་འདུག་པས། ཆོས་གོས་དཀོན་
མཆོག་ལ་ཕུལ། དོན་གྱི་བྱང་སེམས་བླངས། ད་ལྟ་ལྟོ་གང་འཕྱིད་ལ་ཡོད་ཞུས།
ཁ་སང་ངེད་སྟོན་སྒོམ་ཚོའི་སྤྱོད་པ་ལ་ཁྱེད་ཞེ་མ་ཁྲེལ་ལམ་གསུང། དེ་ལྟའི་སྤྱོད་
པ་ལ་ཞེ་ཁྲེལ་ན། ངའི་ཞེ་ཁྲེལ་ཟད་འགྲོ་བར་འདུག ང་ནི་ཡི་མུག་ནས་བགད་
མོ་ཤོར་རོ་ཞུས་པས། སློབ་དཔོན་པས་འོ་ན་རང་སྟོང་གཞན་སྟོང་འདི་དོན་གང་
དང་མཐུན། རང་སྟོང་ནི་ཡོང་གྲགས་ཡིན། གཞན་སྟོང་འདི་དུས་ཕྱིས་སྐད་
ཆེ་རུ་སོང་། ཁྱེད་ཤེས་རབ་དགའ་མོ་འདུག་པས་ཇི་ལྟར་བདེ་གསུངས། ང་
འདྲ་བས་ཞུ་མི་ནུས་ཞུས་པས། ལེགས་བཤད་བྱིས་པ་དག་ལས་ཀྱང་། །མཁས་
པ་རྣམས་ནི་རབ་ཏུ་ལེན། ། ཟེར་བས་གསུང་མཛོད་གསུངས། ལགས་འོ་ན།
ཐུབ་པ་རིན་པོ་ཆེའི་གསུངས། སྟོང་ཉིད་བཅུ་དྲུག་ན། སྟོང་པ་ཉིད་སྟོང་པ་
ཉིད་དང་། གསུང་བ་འདུག་པ། སྟོང་པ་སྔ་མ་དེས་རང་སྟོང་བྱས། རྙིང་མ་
འདིས་ངེས་དོན་གཞན་སྟོང་བྱས་ན་ཡོང་ཚོད་ནི་འདུག ། ད་ཆོས་སྐད་བཞག
ཐུགས་དམ་བྱང་སེམས་བསྒོམས་ན་ལེགས་པར་འདུག བཟོད་པ་མེད་པའི་ཆོས་
སྐད་དེ་ད་ནས་མི་གནང་བ་ཞུ་ལགས་བྱས་སོ། །
ཡང་ལན་ཅིག་དགེ་བཤེས་ཤིག་ན་རེ། སྐུ་མདུན་རང་ནི་སངས་རྒྱས་ཀྱི་
གསུང་རང་ལ་ཐུགས་གཏོད། གཞན་ཚོ་ནི་སངས་རྒྱས་ཀྱི་གསུང་གཞུང་ལུགས་
185



སུ་འཇོག བླ་མའི་གསུང་ངག་ཟབ་མོར་མཛད། དེའི་རྒྱབ་སྐྱོར་ལ་མཁའ་
སྤྱོད་དབང་པོའི་མགུར་ན། གཞུང་ལུགས་ཀྱི་ལྟ་བ་ཅི་བཟང་ཡང་། ། གནས་
ལུགས་ཀྱི་དོན་དང་ཕྱིན་ཅི་ལོག ། གསུང་བ་དེ་ལ་འཁྲས་ནས་བཞུགས་འདུག་
པས་སངས་རྒྱས་རང་དལ་པོ་མཛད་ཆོག་པ་འདུག ཆོས་རྗེ་ལ་སངས་རྒྱས་ཀྱི་
ལུང་ དགོས་ པ་ ཨེ་ ཡོད་ གསུངས། ངའི་བླ་ མ་ ཡང་ དགོན་ པའི་ གསུང༌ ནས།
བཀའ་མདོ་རྒྱུད་ཀྱི་དོན་དང་མི་མཐུན་ན། །ལམ་ཕུན་ཚོགས་ཀྱི་དམག་དཔུང་མི་
འཁུལ་བས། །བཀའ་མདོ་རྒྱུད་འདི་ལ་གནད་ཚང་གཏོད། །གསུང་བ་འདི་ལ་བློ་
གཏོད་བྱས་པས། འོ་ན་ཐུབ་པ་རིན་པོ་ཆེ་ལ་བསྟོད་པ་མཛད་པ་བཅུ་གཉིས་
དང་དོན་གཅིག་པ་ལ་ཚིག་རིགས་མི་གཅིག་པ་ཅིག་མཛོད་དང་གསུང་བ་ལ་འདི་
བྱས་སོ། །གཞོན་ནུར་གྱུར་པའི་གསེར་གྱི་ཁྱེའུ་ཆུང་གིས། །སྔོན་གྱི་རྒྱལ་བ་མར་མེ་
མཛད་དེ་ལ། ། རྩྭ་སྒྲོན་ཕུལ་ནས་དོན་གྱི་བྱང་སེམས་དེས། ། གྲངས་མེད་དུ་མར་
བྱང་ཆུབ་སྤྱོད་པ་སྤྱད། ། སྔོན་སྦྱངས་མཐའ་མར་ས་བཅུའི་སེམས་དཔའ་དེ། །
འཆི་མེད་གནས་སུ་སྐབས་གསུམ་སྟོན་པ་མཛད། །གཞན་དོན་བསྐུལ་སྒྲས་ཏོག་
དཀའ་འདི་ལྟར་དགོངས། །མི་ཕམ་ཅེས་བྱའི་མགོན་དེ་རྒྱལ་ཚབ་བསྐུར། །དུས་
གསུམ་དུས་མེད་མཁྱེན་དེའི་ཆོ་འཕྲུལ་ལས། །གཟིགས་པ་བཞི་ལ་དགོངས་ནས་
གླིང་མཆོག་འདིར། །སྔོན་གྱི་སྨོན་ལམ་ངག་དང་བཀའ་བགྲོས་ཏེ། །ཉོན་མོངས་
འདུལ་ཕྱིར་གླང་ཆེན་ཚུལ་དུ་བྱོན། ། མངོན་པར་བྱང་ཆུབ་ལྔ་སོགས་ཚད་མེད་
ཀྱིས། ངང་སྐྱ་ལྡན་དུ་ཡུམ་གྱི་ལྷུམས་སུ་ཞུགས། །མར་མེ་གཅིག་ལས་མར་མེ་
མང་མཆེད་ལྟར། ། ཆོས་ཀྱི་སྐུ་ལས་སྤྲུལ་པའི་སྐུ་མཆོག་དེ། །བླུཀྐའི་ཚལ་དུ་་་་
བལྟམས་དང་ཚིགས་སུ་བཅད། །བསམས་པའི་ཡུལ་འདས་ཡོན་ཏན་རབ་རྫོགས་
ཏེ། །ཛེ་ཏའི་ཚལ་ན་སྒྱུ་རྩལ་རྩེད་འཇོའི་ཚུལ། །རྗེས་ཆགས་རྣམས་ལ་མ་ཐོ་སྤང་
བའི་ཕྱིར། །མ་ག་དྷ་རུ་ཁྱིམ་པའི་རྣམ་ཐར་བཞེས། ། རྒྱལ་པོའི་སྒོ་བཞིར་ཤིང་རྟ་
186



བསྒྱུར་བ་ན། ། སྡུག་བསྔལ་ བཞི་ གཟིགས་ཁྱིམ་ནས་འབྱུང་བར་བཞེད། ། ཡབ་
ཡུམ་དཔུང་དང་བཙུན་མོར་བཅས་བསྲུངས་ཀྱང་། །སྐྱེས་ཆེན་དེ་ནི་ཆུ་མཐོངས་
ལམ་ལ་གཤེགས། །རྡོ་རྗེ་གདན་གྱི་བྱང་ཕྱོགས་ཡིད་འོང་བའི། །རྣམ་དག་མཆོད་
རྟེན་ཆེན་པོའི་དྲུང་ཉིད་དེར། །རང་གིས་རབ་བྱུང་ཚིག་མདས་ངུར་སྨིག་ཕུལ། །
བསླབ་པ་ཀུན་གྱི་དངོས་པོའི་རྟེན་དེ་འཁྲུངས། །ལྟོས་པའི་ཚུལ་འཛིན་གཞན་ངོར་
གསོལ་བ་བཏབ། །ཚིག་བཟང་བུ་ཡིས་མཁའ་ལ་གླེགས་བམ་བྲིས། །ཟླ་བ་གྲངས་
བཅད་ལུང་དང་སྦྱངས་པ་མཛད། །རང་རིག་ཡེ་ཤེས་དང་པོ་ཁོང་ན་སད། །
ནིརཉྫནར་ལོ་དྲུག་སྨྱུང་གནས་ཏེ། །སྡུག་བསྔལ་ཁྱད་བསད་བརྩོན་པའི་ཕུལ་བྱུང་
བས། །ཡོན་ཏན་རྒྱ་མཚོ་ལས་ལྷག་ཏིང་འཛིན་སྒོ། །བསམ་མི་ཁྱབ་པའི་ཡེ་ཤེས་
ཁོང་དུ་ཆུད། །བྱང་ཆུབ་ཤིང་དྲུང་བདུད་བཞི་ཕམ་པའི་ཕྱིར། །བྱམས་ཆེན་མི་
གཡོ་མཆོག་ལ་མཉམ་གཞག་པས། ། སྐྱིལ་ཀྲུང་གཅིག་གིས་ཏིང་་འཛིན་སྒོ་མོ་་་་
རྣམས། ། སངས་རྒྱས་ཀུན་གྱི་སྤྱོད་ཡུལ་མངོན་དུ་གྱུར། ། རེ་ཞིག་སྣོད་མཆོག་་་་
བརྟག་ཕྱིར་ཆོས་མ་གསུངས། །ཟབ་ཞི་སྤྲོས་བྲལ་ཤོད་པའི་སྣོད་གཟིགས་དང༌། །
དུས་ལ་བབས་ནས་ཚངས་པས་འཁོར་ལོ་ཕུལ། །རིང་འཕུར་ལྷག་སྤྱོད་ལ་སོགས་
ཇི་ལྟའི་དོན། །ཝཱ་ར་ན་སིར་ལྔ་སྡེའི་ཁེངས་པ་བརྟུལ། །འཁོར་ལོ་གསུམ་པོ་དབང་
པོའི་རིམ་དང་བསྟུན། །གང་ཟག་གཅིག་ལའང་འཁོར་ལོ་གསུམ་ཀ་གསུངས། །
བྱང་ཆུབ་སེམས་སོགས་རྒྱལ་པོའི་ཁབ་ཏུ་བསྐོར། །མཚན་ཉིད་བྲལ་སོགས་ཡུལ་
ཆེན་དྲུག་ཏུ་བསྐོར། །ལེགས་པར་ཕྱེ་བ་སྐལ་ལྡན་ཀུན་ལ་བསྐོར། རྒྱ་ཆེན་ཆོས་
འཁོར་བསྡུས་ནས་གསུམ་དུ་བསྐོར། ། མདོ་སྡེ་བཅུ་གཉིས་ སྔགས་ཀྱི་རྒྱུད་སྡེ་་་་
རྣམས། །རིགས་ལྔ་གཙོ་འཁོར་དུ་བཞེངས་ཕྱག་རྡོར་ལ། །ཞུ་བ་པོ་དང་སྡུད་པ་
པོའང་བསྩལ། །འདི་ནི་མདོ་རྒྱུད་མཐོང་བའི་ཞབས་ཀྱང་ཡིན། །ཆོས་སྐད་བྱེད་
འཕྲོར་ཁོང་ཁྲོ་སྒོམ་མཁན་མིན། །ཅེས་ཀྱང་སྨྲས་སོ། །
187



ཡང་མོན་བུམ་ཐང་ལ་ཕྱིན་པས། མོན་པའི་བུ་མོ་འགའ་རེས་ གླུ་འདི་
འདྲས་བཏང་བྱུང་ངོ༌། །ཤོ་ནི་ལ་ཡི་ཤོ་འོ་ལ་ཡི་ཤོ་འོ་ལ་ཡི་ཤོ་འོ། ལ་ཡོ་ལ་མོ་ལཱ་
ཡོ་ཡཱ། གསེར་གྱི་མཆོད་རྟེན་བརྒྱ་རྩ་བརྒྱད། ། སངས་རྒྱས་ཐུགས་ཀྱི་རྟེན་ཡིན་
པ། ། དེ་འདྲའི་མཚོན་བྱེད་མ་ཤེས་པར། ། ངས་ནི་འབུམ་པའི་གཟུགས་སུ་་་་་
བལྟས། །ཆོས་སྐུ་གཟུགས་སུ་བལྟས་པ་མཐོལ་ལོ་བཤགས། ། ཤོག་སྔོན་ལོགས་ལ་
གསེར་གྱིས་བྲིས། །སངས་རྒྱས་གསུང་གི་རྟེན་ཡིན་པ། །སངས་རྒྱས་གསུང་དུ་མ་
ཤེས་པས། ། ངས་ནི་ཡི་གེའི་གཟུགས་སུ་བལྟས། ། བརྗོད་མེད་ སྒྲ་རུ་བཟུང་བ་
མཐོལ་ལོ་བཤགས། ། མཚན་དང་ལྡན་པའི་བླ་མ་རྣམས། ། སངས་རྒྱས་འདུས་
པའི་སྐུ་ཡིན་པ། ། ངས་ནི་མི་ཡི་གཟུགས་སུ་བལྟས། ། བླ་མ་ཐ་མལ་བལྟས་པ་་
མཐོལ་ལོ་བཤགས། །འགག་མེད་སྣང་བ་སྣ་ཚོགས་འདི། ། སྟོང་པ་ཉིད་དང་ལྷན་
ཅིག་སྐྱེས། ། རང་ལ་ཡོད་པ་མ་ཤེས་པར། །ངས་ནི་ཟབ་ཟབ་གཞན་ནས་་་་་་་
བཙལ། །འབྲས་བུ་རང་ངོ་མ་ཤེས་ མཐོལ་ལོ་བཤགས། ། ཧྲིག་གེ་ བཞག་པའི་་
འཁྲུལ་མེད་འདི། །དམིགས་པ་མེད་པའི་སྒོམ་ཡིན་པ། ། རྟོག་དང་མི་རྟོག་དབྱེར་
མེད་ལ། །ངས་ནི་རྟོག་པ་ཆེད་དུ་བཀག ། མི་རྟོག་བློ་ཡིས་བཅོས་པ་མཐོལ་ལོ་
བཤགས། ། མི་རྟག་སྒྱུ་མའི་ཆོས་རྣམས་ནི། །དང་པོ་ཉིད་ནས་བསླུ་བྱེད་པ། །
རྒྱུན་དུ་བདེན་པར་བཟུང་ནས་ནི། །ངས་ནི་སྐད་སྐད་ཀྲིག་ཀྲིག་བྱས། །བརྫུན་ལ་
བདེན་པར་བཟུང་བ་མཐོལ་ལོ་བཤགས། ། དམ་པའི་ཆོས་དང་འཇིག་རྟེན་་་་་་
གཉིས། །དང་ནས་འགལ་བར་མ་ཤེས་པར། ། ངས་ནི་འདུན་མ་གཉིས་འཁྲིད་
བྱས། །གཉིས་ཀ་མེད་པ་མཐོལ་ལོ་བཤགས། །ཆོས་ཀྱི་རྩ་བ་བྱང་ཆུབ་སེམས། །
སངས་རྒྱས་སྒྲུབ་ན་དེ་དགོས་རྒྱུར། །ངས་ནི་ཟབ་ཟབ་མང་པོ་བསླབས། ། ལུས་
སེགས་ངལ་བ་མཐོལ་ལོ་བཤགས། ། ཚོགས་གཉིས་ཤིང་རྟའི་འཁོར་ལོ་འདི། །
སྨོན་ལམ་སྟབས་ཀྱིས་བསྒྱུར་རྒྱུ་ལ། །ངས་ནི་དགེ་རྩ་རང་གར་བཏང༌། །དགེ་བ་
188



བྱང་ཆུབ་མ་བསྔོས་མཐོལ་ལོ་བཤགས། །ཟེར་ནས་གླུ་བཏང་བྱུང་བས། ལེགས་
པོ་འདུག་པས་བྲིས་པ་ཡིན།
ཡང་ངེད་ཀྱི་དབེན་པའི་རི་ཁྲོད་ཅིག་ཏུ་ཕྱིན་པས། དེ་ཡིན་སྒོམ་ཆེན་
རྣམས་ན་རེ། ཆོས་རྗེ་རི་ཁྲོད་དུ་བཞུགས་ན། དབེན་པ་ག་འདྲ་ལ་མཉེས། །
ངེད་སྡོད་ན་དབེན་པ་འདི་འདྲས་དགོས་ཀྱི་གནས་བསྟོད་ཅིག་ཞུ་དང་ཟེར་བ་ལ་
འདི་བྱས་སོ། །དཀར་ཤིང་དྭངས་པ་ནོར་བུ་ཆུ་ཤེལ་མདོག ། ལྟ་ན་རབ་བརྗིད་
ནོར་འཛིན་ལྟེ་བའི་རྒྱལ། །ནམ་མཁར་མངོན་འཕགས་རི་དབང་ལྷུན་པོ་ཆེ། །རྒྱ་
ཁྱོན་དཔག་ཡས་འཛིན་མའི་ཁྱོན་ཡངས་པར། །ལྷུང་ལྷུང་སྙན་པའི་སྒྲ་འཛིན་ཆུ་
ཀླུང་ནི། །ཟིལ་བའི་མུ་ཏིག་ཕྲེང་བའི་དོ་ཤལ་གྱིས། །ཆུ་འཛིན་རབ་དཀྲིས་ན་ཆུང་
བུ་མོ་རྣམས། །ནགས་ཀྱི་དཔོན་ལ་ཆགས་པས་འཁྲིལ་བ་འདྲ། །མེ་ཏོག་སྣ་ཚོགས་
འཕྲེང་བ་རབ་བཀྲ་ཞིང་། །ལྗོན་ཤིང་ལོ་མའི་ཁྲོད་ན་གཉིས་སྐྱེས་རྣམས། །མགྲིན་
པའི་པི་ཝཾ་བརྡུང་ལ་ངལ་བ་མེད། ། སྤུ་སྡུག་བྱ་ཚོགས་གཞན་དག་གནས་་་་་
རྣམས། ། སྒྲ་སྙན་སྒྲོགས་པས་ཆོས་ཀྱི་འབེལ་མཆིད་བཞིན། ། ལྗོན་ཤིང་རླུང་་་་་
གཡོས་སྲས་བུའི་མེ་ཏོག་འཐོར། ། རྐང་འཐུང་དཔྱིད་ཀྱི་བུ་མོའི་དོ་ཤལ་ལ། །
གཉིས་སྐྱེས་མཆུ་ཡིས་འཚོག་ཅིང་བཞད་གད་བྱེད། །སྐེད་ཕྲ་བྱིན་མཛེས་རི་དྭགས་
དོགས་མེད་པར། །བྲག་རིའི་བྱ་སྐྱིབས་དག་ན་དྲང་སྲོང་བཞིན། །བག་ཕབ་དུལ་
བའི་ཚུལ་ གྱིས་ཉེ་བར་གནས། ། གཞན་ཡང་ཀུ་མུད་ཨུཏྤལ་མཛེས་པ་ཡིས། །
ཕྱོགས་དང་ཕྱོགས་མཚམས་དཀྲིས་པའི་ས་གཞི་ལས། །མི་རིང་ན་བུན་བཻཌཱུར་བཞུ་
འདྲ་བའི། །མཚོ་ཆེན་རྦ་རླབས་མེད་པའི་ཕོ་བྲང་དེར། །ངུར་པ་ཁྲུང་ཁྲུང་ཆུ་བྱའི་
ཚོགས་ཇི་སྙེད། །བྱི་རུ་ལྟར་དམར་སོར་མོས་ཆུ་ཐིགས་འཐོར། །རྨ་བྱ་ནེ་ཙོ་ཤང་
ཤང་ཀ་ལེན་ཏ། །ཀུན་ནས་ཡིད་འོང་གླུ་གར་བསྔགས་པ་བརྗོད། །རྐང་དྲུག་བུང་
བ་ཟར་ཟིར་གླུ་ལེན་ཅིང༌། །ཀུནྡ་ལྟར་དཀར་ངང་པའི་ཁྱུ་ཆེན་རྣམས། །མགྲིན་
189



པའི་རྫ་རྔ་འབོད་གྲོགས་ཅི་ཡང་འབྱིན། ། བྲག་རི་གླེགས་བམ་བརྩེགས་འདྲའི་བྱ་
སྐྱིབས་ལ། ། བྱང་ཆུབ་དོན་གཉེར་དཀའ་ཐུབ་དྲང་སྲོང་རྣམས། ། མི་གཡོ་རྩེ་་
གཅིག་སེམས་ནི་མཉམ་པར་གནས། ། གནས་དེར་ཀུན་ལེགས་ཁོ་བོ་ཡིད་་་་་་་་
གཡོའོ། །བྱས་ པས། ཆོས་ རྗེ་གནས་དེར་ཐུགས་དམ་ཇི་འདྲས་མཛད་ཟེར།
ངན་འགྲོའི་གཟང་ལ་འཇིགས་པའི་སེམས་ཀྱི་གླང་། །དྲན་པའི་ཏིང་འཛིན་ལྕགས་
ཀྱུས་བརྟན་པར་བྱས། །ལུས་ནི་ཅི་བདེར་ངག་ནི་ཅ་ཅོ་བྲལ། ། རྟོག་པའི་རོ་མི་
མྱང་བར་རྩེ་གཅིག་བཞག ། ཉིང་འཁྲུལ་ཆུ་བྲན་སྣ་ཚོགས་མང་འཕྲོ་བ། །ཆོས་
དབྱིངས་འདུས་མ་བྱས་པར་རོ་གཅིག་འཇོག ། འདོད་ཡོན་ལྷ་མིའི་ཕུན་ཚོགས་
ཇི་སྙེད་ཀུན། ། དེ་དག་ཡིད་ལ་མི་བྱ་དེ་བཞིན་ཉིད། །སྤྲོ་བསྡུའི་མཚན་མ་རིང་
དོར་མི་རྟོག་ཞུགས། །དར་དིར་བུང་བའི་གླུ་དབྱངས་ལེན་པ་དང༌། །ཆུ་བྱ་སྐད་
སྙན་མགྲིན་པའི་གྲེ་འགྱུར་དང༌། །བྱ་ཚོགས་སྤུ་སྡུག་གར་ལ་རྩེ་བ་དང༌། །གཉིས་
སྐྱེས་གླིང་བུ་བསྒྱུར་བའི་སྒྲ་སྐད་རྣམས། །དེ་དག་བརྗོད་མེད་དོན་ལས་མི་གཡོ་
བར། །རྣམ་པར་སྣང་ཡང་འཛིན་མེད་ལྷང་ངེར་གསལ། །ཅིར་ཡང་སྣང་ལ་ཅིར་
ཡང་མ་དམིགས་པའི། ། བདེ་བར་གཤེགས་པའི་ཟུང་འཇུག་ལམ་འདི་བསྒོམ། །
སྒོམ་བྱ་སྒོམ་རྒྱུའི་མཚན་མ་རིང་ནས་དོར། ། མི་སྒོམ་རྟོག་ པ་ཁ་ཡན་ག་ན་་་་་་་
མཆིས། །དེ་ལྟའི་ཚུལ་ལ་བདེ་སྟོང་ཆེན་པོ་འོ། །སྡུག་བསྔལ་བུད་མེད་བརྟེན་པའི་
བདེ་བ་དེ། ། དབང་གསུམ་བསྐུར་དོན་ཡིན་ཞེས་གསུངས་ནའང་། ། དེ་བརྟེན་
ནུས་པ་ཐོབ་པ་ཡོད་དམ་ཀྱེ། ། རྩལ་མེད་རྟ་རྒོད་ཞོན་པ་ཨའུ་མ་འཚེར། ། རྟེན་
འབྲེལ་སྐྱེ་བ་མེད་པར་མ་ཤེས་པར། ། དགེ་སྡིག་རི་མོ་རྣམ་པར་བཀྲ་བ་ཡི། །
ཚོགས་ གཉིས་ སྟག་མོའི་ཚུལ་ལ་རབ་གནས་ནས། ། རྫུ་འཕྲུལ་གཞན་ཕན་རྩལ་
གསུམ་རྫོགས་པ་ཡིས། །གདུལ་བྱ་ནགས་ཚལ་མཐའ་མེད་ཀུན་འཛིན་བྱེད། །དེ་
ཡི་གྲགས་པ་ཟླ་བའི་འོད་དཀར་དེས། ། རྨོངས་པའི་མུན་ནག་ཐམས་ཅད་བསལ་
190



བ་ཡིས། ། ལག་པའི་པདྨོ་ཟུམ་པའི་ཅོད་པན་གྱིས། ། ལྷ་དང་མིར་བཅས་འཇིག་
རྟེན་ཕྱག་འཚལ་བགྱིད། །རིན་ཆེན་སྤོས་སོགས་མེ་ཏོག་ཆར་པ་དང་། ། མཁའ་
ལས་ལྷ་ཡི་རྔ་ཆེན་རྣམས་ཀྱིས་ཀྱང་། ། ཡ་མཚན་ཆོས་ཀྱི་གཏམ་དེ་ཕྱོགས་སུ་སྒྲོག
དེ་འདྲ་མིན་པའི་གྲོང་ལྟག་དགོན་ཆུང་དང་། ། རི་རྩེར་བསྡད་ཀྱང་འདོད་པའི་
རླུང་ཆེན་འགམ། །དགེ་སྦྱོང་བྱས་ཀྱང་ཆོས་བཞི་རྩྭ་ལྟར་དོར། །གཞན་དོན་ལྟར་
སྣང་རང་འདོད་ཁོ་ན་སྒྲུབ། ། དམ་ཆོས་ཞུས་རུང་ཉམས་ལེན་ཁ་ལ་འཁྱེར། །བྱ་
བཏང་བྱས་རུང་ནོར་རྫས་སྙིང་ལ་ཞེན། ། རྣལ་འབྱོར་ང་ནི་དེ་ལས་འཇིག་རྟེན་
དྲག། ཅེས་ཀྱང་སྨྲས་སོ། །
ཡང་ལྷོ་ཕུ་ཆུ་ཁྱེར་གྱི་བུ་མོ་ཚོའི་གླུ་ཅིག་ལ་དཔེ་བྱས་འདི་འཐེན་ནོ། །སེམས་
ཕར་ཤོར་དེ་གངས་དཀར་གྱི་ཏི་སེ་དེ་ལ་ཤོར། །ཚུར་ཤོར་དེ་ནི་དགྲ་བཅོམ་གྱི་ལྔ་
བརྒྱ་ལ་ཤོར། །འབྲལ་མི་ཕོད་དེ་བསམ་གཏན་གྱི་ཁོར་ཡུག་ཡིན་ནོ་ཨའོ། །ད་ལྟ་
མཉམ་གཞག་སྐྱོང་དུས་འདི་ལ་དགའ་མོ་རང་ཤོག་ཤོག ། སེམས་ཕར་ཤོར་དེ་
གཙང་སྟོད་ཀྱི་ར་ལུང་དེ་ལ་ཤོར། །ཚུར་ཤོར་དེ་ནི་ཁྱད་འཕགས་ཀྱི་བཅུ་གསུམ་ལ་
ཤོར། །འབྲལ་མི་ཕོད་དེ་ངག་དབང་གི་ཆོས་རྒྱལ་ཡིན་ནོ་ཨའོ། །ད་ལྟ་བསྟན་པ་
དར་དུས་འདི་ལ་དགའ་མོ་རང་ཤོག་ཤོག ། སེམས་ཕར་ཤོར་དེ་རྒྱལ་ཁམས་ཀྱི་
ཕྱོགས་མེད་དེ་ལ་ཤོར། །ཚུར་ཤོར་དེ་ནི་གནས་ཆེན་དང་རི་ཁྲོད་ལ་ཤོར། །འབྲལ་
མི་ཕོད་དེ་ལྕོག་བུ་ཡི་དཀར་ཆུང་ཡིན་ནོ་ཨའོ། །གར་སྐྱིད་ཕ་ཡུལ་བྱེད་དུས་འདི་ལ་
དགའ་མོ་རང་ཤོག་ཤོག ། སེམས་ཕར་ཤོར་དེ་སྣང་བ་ཡི་སྣ་ཚོགས་དེ་ལ་
ཤོར། ། ཚུར་ཤོར་དེ་ནི་རང་སེམས་ཀྱི་གཉུག་མ་ལ་ཤོར། །འབྲལ་མི་ཕོད་དེ་མ་
བཅོས་པའི་སོ་མ་ཡིན་ནོ་ཨའོ། །གང་ཤར་ལམ་དུ་ཁྱེར་དུས་འདི་ལ་དགའ་མོ་རང་
ཤོག་ཤོག ། ཅེས་ཞབས་བྲོ་དང་བཅས་བཏང་ངོ༌། །
ཡང་། འབྲོག་སྒོག་དེའུ་རུ་ནང་སོ་སྒོག་མཁར་ནས་ལ་ཉམས་སངས་ཀྱི་གླུ་
191



འདི་འཐེན་ནོ། །རང་སེམས་ལ་རང་གི་བུ་བཞིན་དུ་བཟུང་བས། །གཞན་སེམས་
ཚོ་སྒྱུ་མའི་རོལ་རྩེད་དུ་ཤར་ནས། །ད་ལྟ་རྒྱལ་ཁམས་ཕྱོགས་མེད་ན་བདེ་བ། །
བདེ་བའི་རྒྱང་གླུ་ཙེ་རེ་རང་རེ་ན། ། མཚན་ལྡན་གྱི་བླ་མ་རང་སེམས་ སུ་ ཤེས་
པས། །གཟུགས་བརྙན་གྱི་བླ་མ་སྒོམ་མ་དགོས། །ད་ལྟ་གང་ཤར་གྱི་སྟེང་ན་བདེ་
བ། ། བདེ་བའི་རྒྱང་གླུ་ཙེ་རེ་རང་རེ་ན། །འགྲོ་དྲུག་དེ་ཕ་མའི་རྣམ་པར་ཤར་
བས། །འདིར་ལྟོས་ཀྱི་ཕྱོགས་འཛིན་གདུང་སེམས་དང་བྲལ་བས། །ད་ལྟ་ སྟོང་
ཉིད་ཀྱི་ངང་ན་བདེ་བ། །བདེ་བའི་རྒྱང་གླུ་ཙེ་རེ་རང་རེ་ན། །སེམས་ཉིད་འདི་
སྤྲོས་པའི་མཐའ་དང་བྲལ་བས། ། ལྟ་བ་དམིགས་གཏད་ཀྱི་མཐའ་ལས་འདས་
པ། །ད་ལྟ་སེམས་འཛིན་བློ་བྲལ་འདི་བདེ་བ། །བདེ་བའི་རྒྱང་གླུ་ཙེ་རེ་རང་རེ་
ན། །ཡེ་སྒོམ་གྱི་ཀློང་ལ་འདུ་འབྲལ་མེད་པས། །རྣམ་རྟོག་གི་བཙོན་དབུ་འཛིན་མ་
དགོས། །ད་ལྟ་དམིགས་མེད་ཀྱི་ཀློང་ན་བདེ་བ། །བདེ་བའི་རྒྱང་གླུ་ཙེ་རེ་རང་རེ་
ན། །ཉེས་ལྟུང་གི་རྩ་བ་འཛིན་པར་འདུག་པས། །ཆགས་མེད་ཀྱི་སྤྱོད་པ་སྤང་བླང་
དང་བྲལ་བས། །ད་ལྟ་བདེ་ཆེན་གྱི་ཀློང་ན་བདེ་བ། །བདེ་བའི་རྒྱང་གླུ་ཙེ་རེ་རང་
རེ་ན། །རང་སེམས་ལ་འབྲས་བུ་ལྷུན་གྲུབ་ཏུ་གནས་པས། ། གཞན་ནས་འཚོལ་
བའི་འདུན་པ་དང་བྲལ་བས། །ད་ལྟ་རང་ངོ་རང་ཤེས་འདི་བདེ་བ། །བདེ་བའི་
རྒྱང་གླུ་ཙེ་རེ་རང་རེ་ན། །དམ་ཚིག་དང་ངོ་ཚ་འདི་ཁྲེལ་གཞུང་དུ་འདུག་པས། །
ཁྲེལ་མེད་ཀྱི་ངོ་བོ་སྟོང་ཉིད་དུ་གྲོལ་བས། །ད་ལྟ་བསྲུང་མེད་ཟུང་འཇུག་ན་བདེ་
བ། །བདེ་བའི་རྒྱང་གླུ་ཙེ་རེ་རང་རེ་ན། །གནས་ཆེན་དེ་རང་ལུས་དབེན་པ་རུ་
ཤེས་པས། །དུར་ཁྲོད་དང་བས་མཐའ་ལ་ཡིད་སྨོན་མ་དགོས། །ད་ལྟ་གང་འདུག་
དབེན་པ་ན་བདེ་བ། །བདེ་བའི་རྒྱང་གླུ་ཙེ་རེ་རང་རེ་ན། །ཕ་ཚན་དེ་སྣང་བའི་
དགྲ་བོ་རུ་ཤེས་པས། །གདུང་སེམས་ཀྱི་འཁྲི་བ་རྩ་བ་ནས་ཆད་སོང་། །ད་ལྟ་དགྲ་
གཉེན་ཁྱད་མེད་འདི་བདེ་བ། ། བདེ་བའི་རྒྱང་གླུ་ཙེ་རེ་རང་རེ་ན། །ཞེས་སྨྲས་
192



སོ། །ཡང་། སྒོམ་ན་མཚན་ལྡན་བླ་མ་བསྒོམས་མཛོད། །བསམ་ན་མི་རྟག་འཆི་
བ་སོམས་མཛོད། །སྤོང་ན་མི་དགེ་སྡིག་པ་སྤོངས་མཛོད། །མཛད་ན་ཅི་བྱེད་ཆོས་
དང་བསྟུན་མཛོད། །བསྐུལ་ན་ཐམས་ཅད་དགེ་ལ་བསྐུལ་མཛོད། །བྱུང་ན་མི་ཚེ་
ཐུན་བཞིར་ཆོད་མཛོད། ། སྐྱོང་ན་བྱར་མེད་གཉུག་མ་སྐྱོངས་མཛོད། །དེ་ནས་
དགོངས་པར་གང་བདེ་མཛོད་ཅིག །བྱས་སོ། །ཡང་། བྱ་བ་གང་དང་གང་
བྱེད་ཀྱང༌། ། སྡིག་དང་མ་འདྲེས་མཆོག་ཡིན་ཏེ། །ལུས་ངག་ཡིད་གསུམ་འདུལ་བ་
གཅེས། ། དེ་ལ་འདི་འདྲའི་གདམས་པ་དགོས། ། རང་ལུས་སྤྱན་རས་གཟིགས་
དབང་ནི། ། སྐུ་མདོག་དཀར་ལ་ཕྱག་བཞི་པ། །ཐལ་སྦྱར་ཨུཏྤལ་ཤེལ་འཕྲེང་་་་
འཛིན། ། དར་དང་རིན་ཆེན་རྒྱན་གྱིས་སྤྲས། ། གུས་པས་མཎྜལ་ཕྱག་མཆོད་་་་་
འབུལ། །ཐུགས་ཀར་ཧཱི ལ་ཡིག་དྲུག་བསྐོར། ། རྗེས་ལ་བསྔོ་བ་སྨོན་ལམ་་་་་་་
གདབ། ། མ་ཎི་འདྲེན་ན་དེ་ལྟར་མཛོད། །རང་ཉིད་ཕྱག་ན་རྡོ་རྗེར་བསྒོམ། །
གདོན་དང་སྡིག་སྒྲིབ་ནད་རྣམས་ཀུན། །མི་ཤིགས་རྡོ་རྗེས་བཅོམ་པར་བསྒོམ། །
གདོན་བགེགས་འཇོམས་ན་དེ་ལྟར་མཛོད། །དམར་སེར་རལ་གྲི་གླེགས་བམ་་་
འཛིན། ། རང་ལས་གཞན་དུ་མ་བསམ་པར། ། ཨ་ར་བིར་རྗེའི་གཟུངས་རིང་་་་
ཐོན། །ཤེས་རབ་དགོས་ན་དེ་ལྟར་མཛོད། །རང་ཉིད་མགོན་པོ་ཚེ་དཔག་མེད། །
སྐུ་མདོག་དམར་སེར་ལི་ཁྲིའི་མདོག །མཉམ་གཞག་སྟེང་ན་ཚེ་བུམ་འཛིན། །དེ་
ལས་འོད་ཕྲོས་བདེ་ལེགས་བཀུག །ཐམས་ཅད་རང་ལ་འདུས་པར་བསྒོམ། །ཚེ་
སྒྲུབ་མཛད་ན་དེ་ལྟར་མཛོད། །ལར་ཐམས་ཅད་སེམས་ཀྱིས་བྱས་པ་ཡིན། །ལྷ་
རྣམས་ངོ་བོ་གཅིག་ཏུ་བསྒོམ། །སྔགས་རྣམས་བརྗོད་མེད་གཅིག་ཏུ་བསྒྲིལ། །
རང་སར་ལྷོད་དེ་འཇོག་གྲོགས་མཛོད། །སྐུ་ལས་འོད་འཕྲོས་རང་ལ་ཕོག །བུམ་
པའི་དབང་ཐོབ་དམིགས་པ་མཛོད། །གསུང་ལས་འོད་འཕྲོས་རང་ལ་ཕོག །
གསང་བའི་དབང་གི་དོན་ཐོབ་བསྒོམ། །ཐུགས་ལས་འོད་འཕྲོས་རང་ལ་ཕོག །
193



ཤེས་ རབ་ དབང་ ཐོབ་ མཆོག་ ཏུ་ སྨིན། ། ཀུན་ལས་འོད་འཕྲོས་ རང་ལ་ཐིམ། །
དབང་བཞི་ཐོབ་ནས་ཆོས་ཀུན་རྫོགས། །དམིགས་མེད་ཕྱག་རྒྱ་ཆེན་པོར་ཞོག །
ཅེས་པ་འདི་འབྲུག་པ་ཀུན་ལེགས་ཀྱིས་སྒོ་འདྲ་ཆུ་ཚན་ཁར་ཆོས་ཀྱི་ཁྲལ་བྱུང་ནས་
སྨྲས་པའོ། །ན་མོ་གུ་རུ། སངས་རྒྱས་དམིགས་པ་ཀུན་དང་བྲལ་ན་ཡང༌། །དེང་
སང་དུས་ན་འགྲོ་ལ་བུ་ལྟར་བརྩེ། ། རྒྱལ་བ་གཉིས་པ་ཞིང་འདིར་ལེགས་བྱོན་་
པའི། །འདྲེན་པ་ཁྱོད་ལ་བདག་ནི་སྐྱབས་སུ་མཆི། །ལུས་གནད་གསུམ་འཕྲུལ་
འཁོར་གཅིག་ཏུ་བཅིངས། ། རླུང་སྦྱོར་བཞི་དུས་ཀྱི་ས་མཚམས་འབྱེད། །ཁམས་
དྭངས་སྙིགས་འགྱེད་པའི་རྒྱལ་ཐབས་ཤེས། ། ཁྱོད་གཏུམ་མོ་སྒོམ་ན་དེ་ལྟར་་་་་
གྱིས། །རྣམ་རྟོག་མཚན་མའི་སྤྲིན་རུམ་དེངས། །མི་རྟོག་ཆོས་སྐུའི་དཀྱིལ་འཁོར་
གསལ། ། བློ་བྲལ་འོད་གསལ་ཁ་ཡན་སྐྱོང་། ། ཁྱོད་ཕྱག་ཆེན་སྒོམ་ན་དེ་ལྟར་་་
གྱིས། ། རང་འདོད་བློ་ཡི་དྲི་མ་ཕུད། །ང་བདེན་ཁོང་ཡུས་ནང་དུ་ཆོམས། ། ཅི་
བྱེད་འགྲོ་བའི་དོན་དུ་བསྒྱུར། །ཁྱོད་བློ་སྦྱོངས་སྒོམ་ན་དེ་ལྟར་གྱིས། །འཁོར་ལོ་
བཞི་ཡི་ཕོ་བྲང་དུ། ། སྒྱུ་ལུས་འོད་གསལ་རྨི་ལམ་དང༌། །བར་དོ་འཕོ་བའི་དེ་ཉིད་
ལྟ། ། ཁྱོད་ཆོས་དྲུག་སྒོམ་ན་དེ་ལྟར་གྱིས། །བདེ་ཆེན་གཉུག་མའི་གར་མཁན་
གྱིས། ། སྡུག་བསྔལ་འཁོར་བའི་རྩ་བ་ཆོད། །སྲིད་ཞི་འོད་གསལ་ངང་དུ་རྩེས། །
ཁྱོད་བསྲེ་འཕོ་སྒོམ་ན་དེ་ལྟར་གྱིས། །འཇིག་ཚོགས་འཁོར་བའི་ལྷ་འདྲེ་ལ། །
བདག་འཛིན་སྤོང་ལ་བྱམས་པ་སྒོམས། །རང་གཞན་མེད་པར་གཅིག་ཏུ་་་་་་
བསྲེས། ། ཁྱོད་གསང་སྤྱོད་བྱེད་ན་དེ་ལྟར་གྱིས། །ལས་རྒྱ་ཡུལ་གྱི་རྩ་རིགས་་་
ཤེས། །རང་ལུས་བདེ་ཆེན་འཕོ་མེད་བརྟན། །ཞེན་ཅིང་ཆགས་པའི་དྲི་མ་དག།
ཁྱོད་ཆགས་ལམ་ སྒོམ་ན་དེ་ལྟར་གྱིས། ། ངོས་ལྐོག་མེད་པའི་མོས་གུས་ཀྱིས། །
ཞབས་ཏོག་སྒྲུབ་པའི་མཆོད་པ་ཕུལ། །རང་གི་སེམས་དང་དབྱེར་མེད་བསྲེས། །
ཁྱོད་བླ་མ་བསྟེན་ན་དེ་ལྟར་གྱིས། །གེགས་སེལ་བོགས་འདོན་རང་གིས་ཤེས། །
194



ཉམས་མྱོང་བསམ་གཏན་སྐྱོ་གྲོགས་བཟང༌། ། སྙིང་རུས་ཞེ་བཅད་ཕོ་ཚུགས་ཆེ། །
ཁྱོད་རི་ཁྲོད་འགྲིམ་ན་དེ་ལྟར་གྱིས། །ཅི་བྱེད་ཐམས་ཅད་ཆོས་དང་བསྟུན། །ཞེན་
ཆགས་ནོར་གྱི་ཁུར་པོ་བསྐྱུར། ། ཡེངས་མེད་རྐྱེན་རྣམས་ ཐོག་བརྫིས་ཐོངས། །
ཁྱོད་རྒྱལ་ཁམས་བསྐོར་ན་དེ་ལྟར་གྱིས། །འཛད་མེད་སྨོན་ལམ་ལས་འབྲེལ་་་་
གྱིས། །འཚོ་བ་གཞན་ཕུལ་གདུལ་བྱ་རྣམས། ། དག་པ་ཆོས་ཀྱི་དབྱིངས་སུ་་་་་
བལྟོས། ། ཁྱོད་ཡོན་བདག་བསྟེན་ན་དེ་ལྟར་གྱིས། ། མི་ཟེར་ཆེད་དུ་མ་འཛིན་
པར། །ཟེར་ལོ་འདུག་ལོ་ངང་དུ་གློད། །ཚེ་འདི་ལ་ཆགས་དང་བློ་མ་བསྟུན། །
ཁྱོད་ཐག་ཆོད་བྱེད་ན་དེ་ལྟར་གྱིས། །རང་ཉིད་ཕམ་ན་བཟོད་ལགས་ཀྱི། །གཞན་
མ་རྒྱལ་བའི་ཐབས་མཁས་དེས། །བདག་གཅེས་འདུལ་བའི་བྱ་བ་གྱིས། །ཁྱོད་ཇོ་
བཟང་བྱེད་ན་དེ་ལྟར་གྱིས། །བློ་དང་བྲལ་བའི་ཧྲིག་གེ་བ། །བསྒོམ་རྒྱུ་མེད་པར་
ཁོ་ཐག་བཅད། །གང་ཤར་མཁན་པོའི་རྩ་བ་སྟོར། །ཁྱོད་མཉམ་གཞག་སྒོམ་ན་དེ་
ལྟར་གྱིས། །བསླབ་པ་གསུམ་གྱི་ཁང་བཟང་ན། །ཆོས་གོས་གསུམ་དང་མ་བྲལ་
བར། །ཉེས་ལྟུང་མེད་པའི་ཚུལ་ཁྲིམས་བསྲུང༌། །ཁྱོད་སྡོམ་བརྩོན་བྱེད་ན་དེ་ལྟར་
གྱིས། ། རིག་པ་གནམ་ལྕགས་སྡེར་མོ་ཡིས། ། རྒོལ་ངན་གླང་ཆེན་མཐའ་དག་་་་
རྣམས། །མདོ་རྒྱུད་ལུང་དང་མཐུན་པས་སྒྲོལ། །ཁྱོད་དགེ་བཤེས་བྱེད་ན་དེ་ལྟར་
གྱིས། །སྒྱུ་མ་ལྟ་བུའི་འགྲོ་བ་ལ། །སྒྱུ་མ་ལྟ་བུའི་ཆོས་བསྟན་ནས། །སྒྱུ་འཕྲུལ་ཆེན་
པོར་རོ་སྙོམས་གྱིས། །ཁྱོད་རྗེས་ཐོབ་སྐྱོང་ན་དེ་ལྟར་གྱིས། །ཅེས་པའི་མགུར་འདི་
སྨན་ཐང་རྫ་སྣར་རྗེ་ཡང་དགོན་པའི་མགུར་འབུམ་གྱི་ལུང་བྱས་དུས། གསུང་
འདིའི་ཕྱོགས་འདྲ་ཅིག་ཁྱོད་ཀྱིས་གྱིས་དང་ཟེར་བ་ལ་དེའི་ཚོགས་གྲལ་དུ་འཐེན་
པའོ། །
ཡང་ལྷོ་བྲག་གི་ས་ཆ། ས་ཕུག་གླིང་སྟོད་དུ་མི་འགའ་ཞིག་ལ་མགུར་འདི་
འཐེན་ནོ། །གངས་རི་ཏི་སེ་མཐོ་ལགས་ཀྱང་། །དར་སེང་གཡུ་རྒྱས་རལ་དགོས་
195



སོ། །ལྟ་བ་རྫོགས་ཆེན་མཐོ་ལགས་ཀྱང་། །གནས་ལུགས་རང་གིས་རྟོགས་དགོས་
སོ། ། རྒྱ་མཚོ་ཁ་གཏིང་ཟབ་ལགས་ཀྱང་། ། གསེར་མིག་ཡང་རྩལ་སྦྱོང་དགོས་་
སོ། །དམིགས་པ་མདོ་སྡེ་ཟབ་ལགས་ཀྱང༌། །སྒོམ་པ་རང་གིས་གྲོལ་དགོས་སོ། །
ཤར་མོ་རྟོགས་ལྡན་མང་ལགས་ཀྱང་། ། སྙིང་སྡུག་ཆུང་མ་བཙུན་པ་མང་། །སྤྱོད་
པ་འདུལ་བ་ཞིབ་ལགས་ཀྱང༌། །གནད་ཚང་གསང་སྔགས་ཟབ་མོ་མང༌། །མཚན་
ལྡན་ བླ་ མ་ བཟང་ ལགས་ ཀྱང༌། ། གསོལ་ བ་ རང་ གིས་ འདེབས་ དགོས་ སོ། །
གདམས་པ་ཕྱག་ཆེན་ཟབ་ལགས་ཀྱང༌། །ཉམས་ལེན་རང་གིས་བྱེད་དགོས་སོ། །
ཅེས་སྨྲས་སོ། ། ཡང་ལྷོ་བྲག་ན་དགེ་བཤེས་མྱང་བྲོའི་གླུ་མཁན་གྱི་སྦྱང་ཤོན་པ་དེ་
འདྲ་བྱུང་ནས་གླུ་འཐེན་གྱི་འདུག་པ། ལེགས་བཤད་རང་དུ་འདུག་པས་བྲིས་པ་
ཡིན། ལྟ་བ་ཟེར་བའི་བལྟར་མེད་པོ། །ཡོད་མེད་མཐའ་ལས་འདས་པ་ལ། །
བལྟས་པས་མཐོང་རྒྱུ་ག་ལ་ཡོད། །མཐོང་རྒྱུ་ཡོད་ན་ཟབ་དོན་མིན། །དཔོན་ཁོ་དེ་
རྡོ་རྗེ་བའི་འཆང་ཆེན་པོ། །ལྟ་བའི་ཡང་རྩེ་ལགས་སོ་ཨང་། ། སྒོམ་པ་ཟེར་བའི་
ཟབ་ཁྱད་ཅན། །དམིགས་པ་ཡོད་དམ་དམིགས་པ་མེད། ། དམིགས་པ་མེད་ན་
བསྒོམ་རྒྱུ་མེད། །དམིགས་པ་ཡོད་ན་ཕྱོགས་ལྷུང་ཅན། །དཔོན་ཁོ་དེ་འཛིན་མེད་
རྒྱ་ཡན་པ། ། སྒོམ་པའི་ཡང་རྩེར་ཕྱིན་ནོ་ཨང་། ། སྤྱོད་པ་ཟེར་བའི་སྤང་བླང་་་
མཁན། ། སྡིག་པ་སྤོང་ངམ་དགེ་བ་སྒྲུབ། ། སྡིག་དང་མ་འདྲེས་སེམས་བཟུང་་་་
ནས། །དགེ་བ་ཕུན་སུམ་ཚོགས་པ་ཡིན། །དཔོན་ཁོ་དེ་སྤོང་སྒྲུབ་འཛིན་མེད་ཀྱི་
ཐོག་བརྫིས་པ། ། སྤྱོད་པའི་ཡང་རྩེར་ཕྱིན་ནོ་ཨང་། །འབྲས་བུ་ཟེར་བའི་རེ་གོ་
ཅན། ། ཐོབ་རྒྱུ་ཡོད་དམ་ཐོབ་རྒྱུ་མེད། །ཐུབ་རྒྱུ་ཡོད་ན་གཞན་ལ་རེ། ། ཐོབ་རྒྱུ་
མེད་ན་བསྒྲུབས་ནས་ཅི། །དཔོན་ཁོ་དེ་ལྷུན་གྲུབ་ཀྱི་རང་ས་འཛིན། །འབྲས་བུའི་
རྩེ་མོར་ཕྱིན་ནོ་ཨང་། །ཆོས་པ་བཀྲ་ཤིས་འཛོམས་དར་ངས། ། སྐྱེ་མེད་ཆོས་ཀྱི་
གདན་ས་བཟུང༌། །འགག་མེད་འཁྲུལ་པའི་ཕུ་ཐག་བཅད། །དོན་འཁྲུལ་པ་མེད་
196



པའི་ཆོས་བཤད་ནས། །ཆོས་པ་མང་པོ་ཚོགས་པའི་རྩེ་མོར་ཕྱིན། །སྔགས་པ་བཀྲ་
ཤིས་འཛོམས་དར་ངས། ། སྒྱུ་མ་ལུས་ཀྱི་ཧོམ་ཁུང་དུ། །བག་ཆགས་འཁྲུལ་པའི་
ལིང་ག་བཅུག ། སྐྱེ་མེད་སྔགས་ཀྱི་ཕུར་བུས་བཏབ། །དགྲ་བགེགས་རྩད་ནས་
གཅོད་ པའི་ ཡང་ རྩེར་ ཕྱིན། ། ཅེས་ སོ། ། ཡང༌། ལན་ ཅིག་ རྨི་ ལམ་ ན།
གཟུགས་ངོས་བཟུང་མེད་པའི་སྒྲ་ཅིག་བྱུང་བ་ཉན་པས། འབྲུག་པ་ཀུན་ལེགས་
ཁོ་དེ། ཁྱོད་འབྲུག་པའི་མི་རྒྱུད་འདི་ལོ་ལྔ་བཅུ་ང་གཅིག་ང་གཉིས་ལས་མི་ཐུབ་
པར་བཤད་ པ་ ཅིག་ཀྱང་འདུག ཁྱོད་ཀྱང་ལྔ་བཅུ་ང་འདྲེན་གྱི་འདུག་པས།
ཁྱོད་རང་ཡང་དགེ་སྦྱོར་ལ་འབུངས་བ་དང་། བུ་ཚ་བརྒྱུད་ཆོས་བརྒྱུད་འཛིན་པ་
དང་བཅས་པ་ལ་ཁ་ཆེམས་དལ་ལ་དུས། ཆོས་འཇིག་རྟེན་མ་འདྲེས་པར་སོ་སོར་
ཕྱེ་བ་ཞིག་ཀྱང་གྱིས་ཟེར་བ་ལ་འདི་བྱས། རང་གིས་རང་ལ་ཁ་ཏ་འགྲོ་བ་མི་
འདུག གཞན་ལ་ཁ་ཟད་ཟད་ལབས་རུང་ཉན་པར་དཀའ་ནའང་། དགོས་
རྒྱུ་ནི་འདི་ཡིན། སྤྱིར་རང་རེའི་བསྟན་པའི་བདག་པོ་བཅོམ་ལྡན་འདས་ཀྱི་
བསྟན་པ་འཛིན་ཚུལ། སྒོས་ལོ་པཎ་རྣམས་ཀྱི་བཀའ་དྲིན་འཁུར་དགོས་རྒྱུ།
ཁྱད་པར་བཀའ་བརྒྱུད་ཆུ་བོ་གཉིས་འདྲེས་ཀྱི་གཞུང་སྲོང་དགོས་རྣམས་དང༌།
ཁྱད་པར་ངེད་རང་ལ་གཏོགས་པའི་འབྲུག་པའི་སྒྲུབ་བརྒྱུད་ཀྱི་ལྟ་སྒོམ་སྤྱོད་གསུམ་
ཕྱིན་ཅི་མ་ལོག་པར་སྐྱོང་དགོས་པའི་སྙིང་གཏམ་བུ་མ་ཤི་ན་ཞིང་སྐྱོང་འབྲུག་་
གྲགས་སྤུན་ལ་བཞག་པ་ལ། བཅོམ་ལྡན་འདས་ཀྱི་བསྟན་པ་ཕྱི་ནང་གསང་
གསུམ་གྱིས་འཛིན་པ་འདི་སྤྱི་མཐུན་པ་དེ་ཡིན། འཇམ་དཔལ་རྩ་རྒྱུད་ལས།
སངས་རྒྱས་བསྟན་པ་རིན་ཆེན་སྒྲོན། །འབར་བའི་སྣོད་ནི་དཀའ་ཐུབ་ཅན། །
ངུར་སྨྲིག་འཛིན་པ་ཤཱཀྱའི་སྲས། །དགེ་སློང་རྣམས་ནི་ཡིན་ཕྱིར་རོ། །ཞེས་པ་དང་།
གཙང་བྱས་གཙང་མའི་གོས་འཆང་འཆང་གསུམ་པོ་དབེན་ཞིང་དག ། རྙེད་པ་
འདོད་པ་མ་ཡིན་ཁྲོ་བས་སེམས་དཀྲིས་མེད། །ཞེས་གསུངས་པ་བཞིན། བྱུང་ན་
197



དམ་པའི་ཆོས་འདུལ་བ་ནས་བཤད་པའི་ཆ་ལུགས་རང་གྱིས། སངས་རྒྱས་མི་
སྒྲུབ་ན་ཕར་ཞོག་བདག་ལས་གཞན་གཅེས་པའི་སེམས་ཀྱིས། ཁེ་དང་རྒྱལ་ཁ་
གཞན་ལ་བྱིན། གྱོང་དང་བུབ་ཁ་རང་གིས་ལོངས། ཞེས་པའི་དོན་འདི་བདེ་བར་
གཤེགས་པའི་ལམ་མངོན་སུམ་པ་ཡིན་པས་དོན་དུ་བཟུང་། གསང་སྔགས་ཀྱི་
ལམ་བསྐྱེད་རྫོགས་འདིས་ཉོན་མོངས་པ་ཕྲ་ཞིབ་གཅོད་དགོས་པས་རིམ་གཉིས་
བསྒོམས། སྔགས་ལ་སྦྱོང་ཟེར་ནས་ནག་ཆང་བག་མེད་དུ་མ་བསྟེན། གནས་
བརྟན་ཆེན་པོ་བཅུ་དྲུག་དང༌། ཇོ་བོ་དཱི་པམ་ཀ་ར་གསང་སྔགས་ཀྱི་བདག་པོར་
འདུག་སྟེ། དེ་འདྲ་རང་མཛད་སྒྲོས་མི་གདའ། ཕྱི་འདུལ་བ་དང་ནང་གསང་
སྔགས་ཟེར་ཏེ། འདུལ་བ་དོན་དང་མཐུན་ན་གསང་སྔགས་དེ་ཁའི་ནང་ན་
བཞུགས། ཏ་སིའི་བཀའ་ཆེམས་ན། དཔོན་གཡོག་གི་ཁྱད་ལ་རྩམ་པ་ཞིབ་
རྩིང་ལས་མེད་པས། ། ཁྱོད་གཉེར་པས་ཀྱང་ཞིབ་མ་ཟ་གསུངས་པ་ལྟར། ཆོས་
འཇིག་རྟེན་གྱི་བར་ན་སྡིག་སྤོང་དགེ་བ་སྒྲུབ་མི་སྒྲུབ་ལས་མེད་པས། སྡིག་པར་
འགྱུར་བའི་ལས་ཁྱོད་ཆོས་པས་མ་བྱེད། འདུལ་བའི་ཆ་ལུགས་བཟུང་ནས་དེ་
ཀའི་ཆ་ལུགས་དང་དགེ་སྦྱོང་གི་ཆོས་བཞི་བཟུང༌། དེ་ཐོག་ནས་སེམས་ཅན་
ཐམས་ཅད་ཀྱི་ཁོལ་པོར་དམ་བཅའ་གྱིས། རང་རྒྱལ་བའི་བསམ་པ་འདིས་སྔ་
ཕྱིར་ཕམ་པ་འདི་བྱུང་བས། མཐོ་དམན་འབྲིང་གསུམ་ཁ་ཞེ་མེད་པར་འཁུར།
སྔགས་ཀྱི་སྤྱོད་པ་འདི་དྲོད་མ་ཐོབ་པའི་གང་ཟག་གིས་སྤྱད་ན། བོང་བུར་གཟིག་
ལྤགས་བཀབ་ནས་ལོ་ ཐོག་ཟོས་མཐར་གཞན་གྱིས་བསད་པ་བཞིན་འོང་བས། །
རེ་ཞིག་ཡིད་སྨོན་དུ་གྱིས་ལ་དངོས་སུ་མ་སྤྱོད། སངས་རྒྱས་ཐུགས་རྗེ་ཅན་གྱི་
བློན་ཆེན་བླ་མ་མཚན་ལྡན་ཡིན་པས་དེའི་ངག་ལ་ཉོན། དགོངས་པ་ལོངས།
རྒྱ་གར་གྱི་པཎ་གྲུབ་ཀྱི་དགོངས་པ་ལོན་པ་དང༌། ཚིག་ ལྷག་ཆད་མེད་པར་་་་
བསྒྱུར་བ་ལ་ལོ་ཙཱ་བ་བཀའ་དྲིན་ཆེ་བས་ཐམས་ཅད་ཀྱིས་དེའི་དྲིན་བསམ་དགོས།
198



རང་རེ་བཀའ་བརྒྱུད་པ་ལ་སྒྲ་བསྒྱུར་གྱི་རྒྱལ་པོ་མར་པ་ལོ་ཙཱ་བཀའ་དྲིན་ཆེ་བས།
ཐམས་ཅད་ཀྱི་བཀའ་དྲིན་བསམ་དགོས། ངས་ཀྱང་མར་པའི་བུ་ཆེན་གཞན་
རྣམས་ནི་མཚན་ཙམ་ལས་མ་མཇལ། རྔོག་ཆོས་སྐུ་རྡོ་རྗེའི་བུ་ཚ་བརྒྱུད་སྦྲེལ་ཞིང་
པ་ཀུན་ཆུང་མ་དགུ་ཁྱེར་འདུག་རུང་གུས་ཞེན་མ་ལོག་པར་ཡོད་པས། འབྲུག་
པའི་ཆར་གཏོགས་ཚད་ཀྱིས་སྤྱི་བོར་འཁུར་དགོས་རྒྱུ་ནི་ཡིན། བཀའ་བརྒྱུད་ཆུ་
བོ་གཉིས་འདྲེས་འདི། མི་ལས་ཕྱག་ཆེན་བྱས། དྭགས་པོས་བཀའ་གདམས་
བྱས་བསམ་པ་ ཤར་འདུག་སྟེ། བཅོམ་ལྡན་འདས་ཀྱིས་ ཟབ་ཞི་སྤྲོས་བྲལ་་་་
དགོངས་པ་ནས་ཡོད་པ་ཡིན། སྟོང་པ་ཉིད་དང་སྙིང་རྗེ་ཆེན་པོ་དབྱེར་མེད་དུ་
རྟོགས་པ་དེ་ལ་བཀའ་ཕྱག་གཉིས་འདྲེས་ཟེར་བ་འདུག་པས། དེ་ཡིད་ཡུལ་དུ་མ་
ལུས་པར་དོན་དུ་བཟུང་། དྭ་ལྟེ་ཁྲག་བོ་སར་སྙིང་ཁྲག་ལུས་པའི་དཔེ་བཞིན།
འབྲུག་པའི་ས་ཆ་དབང་ཞིང་གླང་མའི་གང་ལའང་དགའ་ཚོར་མེད་པས་ང་རང་གི་
ཆར་གཏོགས་ཀྱིས་མ་བརྩོད། ཆོས་བརྒྱུས་འདི་འགྲོ་བའི་མགོན་པོ་གཙང་པ་རྒྱ་
རས་ནས་ད་ལྟའི་བར་དུ། སྒྲུབ་བརྒྱུད་ཀྱི་ཚུགས་ཁ་མ་དོར་ཙམ་ཡོད་པས། ད་
རུང་གཙང་པ་རྒྱ་རས་པའི་ཚོགས་ཆོས་བལྟོས་ལ། སྒྲུབ་པ་བྱེད་ཚུལ། བྱ་
བཏང་གི་རྒྱང་སོ་གཏོང་ལུགས་ལ་བསམ་བློ་བསྐྱེད། རང་གི་ཆོས་དང་གདམས་
ངག་ཟབ་ན་དེས་ཆོག གཞན་ལ་མ་སྨོད། རང་རེའི་དེ་མ་དག་པར་འདུག་ན་
རང་སྐྱོན་ ཐལ་མོས་མ་འགེབས་པར་སྐྱོན་སྤོངས། ད་ནི་ངེད་རང་རྣམས་ཀྱི་
བརྒྱུད་པ་ད་ལྟའི་ཚོའི་བགྲེས་མགོར་ཡང་འདུག འབྲུག་ར་ལུང་གི་སླད་ཆ་དུས་
ཀྱི་སྐམ་པ་མཛད། ང་ཡང་ལོ་བཅུ་གསུམ་ནས། ཕ་རྒན་དེ་ཉེས་པ་གང་ཡང་མ་
བྱས་པར་གཞན་ཕྱོགས་པས་བཀུམ་པའི་དུས། གཞིས་ཀ་རིན་སྤུངས་པའི་མི་
དབང་ཀུན་ཏུ་བཟང་པོས་སྲོག་སྐྱབས་ཐུགས་ལ་བཏགས་དུས། ར་ལུང་ནས་
ནང་སོ་ལྷ་དབང་པ་ཐུགས་ལྷགས། དཔོན་ངན་གྱི་དབང་པོ་ལ་དགོངས་པ་སྣ་
199



ཚོགས་འཁྲུངས་པ་ལ། དཀོན་མཆོག་གི་བདེན་མཐུས་ནང་སོ་ཡབ་སྲས་རྒྱལ་
མཁར་རྩེ་ནས་བདག་ཆེན་སོག་པོ་འཕགས་པས་རོང་ལ་ཐེགས་བཅུག དཔོན་
རིན་པོ་ཆེ་ལྷོ་མོན་ནས་སྤྱན་དྲངས། ཐབ་སོ་མར་འདུག་ནའང་། ངའི་ཕ་རིན་
ཆེན་བཟང་པོ་དེའི་རུས་ཞེན་ལ་དགོངས། བྱམས་པོ་རང་མཛད་པས་ཁོང་ཡབ་
སྲས་ཀྱི་ཐུགས་མ་དཀྲུག འབྲུག་ར་ལུང་གི་བསྟན་པའི་ཁུར་ཆེན་པོ་བཞེས་ཀྱི་
འདུག་པ་ཀུན་གྱིས་གོ་དགོས། ད་རང་རེའི་ལྟ་བ་ཐམས་ཅད་དང་བྲལ་བས་དབུ་
མ། བློ་ལས་འདས་པས་ཕྱག་ཆེན། གཉུག་མའི་ཡེ་ཤེས་ལ་གློ་བུར་དྲི་མས་མ་
གོས་པས་གཞན་སྟོང་། སྡུག་བསྔལ་དབྱིངས་སུ་ཞི་བས་ཞི་བྱེད། ཐམས་ཅད་
སེམས་ཉིད་དུ་རྫོགས་པས་རྫོགས་ཆེན། གཟུང་འཛིན་གྱི་འཁྲི་བ་གཅོད་པས་
གཅོད་ཡུལ་སོགས་གང་ལྟར་བཟུང་རུང་ཆོག་པས། ཕྱོགས་དང་རིས་སུ་མ་་་
གཅོད། སྒོམ་པ་ཡང་དམིགས་པ་དང་མཚན་མ་ལ་མ་རེ་བར་ཐུབ་པའི་གསུང་ན། །
ཕུང་འདི་སྟོང་ཞེས་རྟོག་ནའང་བྱང་ཆུབ་སེམས་དཔའ་དེ། །མཚན་མ་ལ་སྤྱོད་སྐྱེ་
མེད་ གནས་ལ་དད་མ་ཡིན། ། ཞེས་ གསུངས་ པས། ཐུབ་ཆེན་གྱི་སྒོམ་ གྱིས།
ངེད་ རང་ཚོའི་ ཐུབ་པས། དམིགས་གཏད་མཚན་མའི་ སྒོམ་ ཅི་བཟང་ཡང་།
གདམས་ཆུང་ལ་སྡུག་བཙིར་མ་བྱེད། སྤྱོད་པ་ཡང་སྤང་བླང་དང་བྲལ་བ་ལ་
སེམས་སོང་བ་མང་དག་འདུག་སྟེ། དེ་ཡོང་བ་ལ་སྔ་སོར་སྡིག་སྤོང་དགེ་བ་སྒྲུབ་
དགོས་པས། རྒྱུ་འབྲས་འདི་ཆོས་ཀྱི་གཞི་མ་ཡིན་པར་གསུངས། འབྲས་བུ་
ཚོགས་གཉིས་བསགས། སྒྲིབ་པ་གཉིས་བྱུང་ན་རང་ལ་ཡོད་པས་གཞན་ནས་མ་
ཚོལ། དེ་རྣམས་དམ་པའི་ཆོས་ཀྱི་སྙིང་གཏམ་ཡིན། འཇིག་རྟེན་འདི་ལྟོས་
ཀྱང་ཅུང་ཟད་མ་ཤེས་ན་ལྟོ་གོས་འདི་དཀའ་མོ་རང་འདུག་པས། ལྟོ་གོས་སོགས་
རང་གི་བདག་འཛིན་བློས་ཐོངས་ན་སུ་ལའང་རེ་མི་དགོས་པ་འདུག་ནའང་། དེ་
ལྟ་བུ་དཀོན་པས། སྤྱིར་གྱིས་བོད་འདིའི་བདག་པོ། སྒོས་སུ་གྲུབ་ཆེན་སྣ་ཕུ་
200



པས་དཔལ་ཕག་མོ་གྲུབ་པའི་ཞབས་ལ་གཏུགས་པས། ཏ་སིའི་བཀའ་ཆེམས་
ནའང་། འབྲུག་པའི་བསྟན་པས་རྒོད་ཀྱི་ཉིན་ལམ་བཅོ་བརྒྱད་ཁྱབ་བྱས་པ་ཡང་
རང་གི་བུ་སློབ་དམ་ཚིག་པར་འདུག་གསུངས་པས། དཔལ་ཕག་མོ་གྲུབ་པ་ལ་
གུས་ཞེན་མ་ལོག་པ་གྱིས། གཞིས་ཀ་རིན་སྤུངས་པ་འདི་མི་ཅི་རིགས་ཀྱི་འདོད་
ཁ་ཞབས་དང་། སེམས་ཅན་སྤྱིའི་ཆག་སྒོ་བདེ་བ་དང༌། བདུད་ཀྱིས་དཀྲུགས་
ལ་བརྟེན་པ་མ་གཏོགས། ཕག་མོ་གྲུབ་པའི་ཞབས་ཏོག་པ་ཡིན་པ་དང༌། སྒོས་
ཀྱི་རང་གི་ཕ་རྒན་དེ་འདས་ནས་མགོ་འདོན་དུ་གང་འགྱུར་གནང་བས་གུས་ཞེན་
མ་ལོག་པ་གྱིས། གཞན་གནོད་པ་བསྐྱལ་བ་འགའ་རེ་ཡོད་དེ། རང་རེ་འགྲོ་
མགོན་གཙང་པའི་ཚ་རྒྱུད་ཡིན་པའི་ལུགས་ཡིན་པས། གནོད་ལན་ཕན་པས་
སྒྲུབ་ཐུབ་ན་རབ། དེ་མ་བྱུང་རུང་གནོད་ལན་གནོད་པས་མ་འཇལ། སྟོན་པ་
བཅོམ་ལྡན་འདས་ཀྱིས་མདོ་སྔགས་གསུངས་འདུག་པ་འདི་ཚོ་ཐེག་པ་གསུམ་དུ་ཕྱེ་
བའི་འགྲོ་བ་སྤྱི་ལ་ཞལ་ཆེམས་སུ་འདུག དེ་རྣམས་ལ་བལྟོས། ངེད་རང་གི་
གདན་ས་འབྲུག་ར་ལུང་ཀུན་ནའང་། དཔོན་སློབ། དཔོན་གཡོག མཆེད་
གྲོགས་སུས་ཀྱང་ནང་ཞིག་གེ་བ་ཅིག་མ་གཏོགས་ཤ་སྙིང་འདྲེས་པ་ཞིག་ཡོད་རིགས་
མི་འདུག་པས་འགྲོ་འདུག་མ་མང་བར་གསོལ་བ་རྒྱང་ནས་ཐོབ་བྱིན་རླབས་རང་ལ་
ཞུས། དོན་ཧྲིལ་དེ་བསྒྲིལ་བ་ལ། གཙང་པ་རྒྱ་རས་ཀྱི་ཞལ་ནས། ལྷ་གཉན་
གནས་པའི་གངས་རི་དང༌། ། ཀླུ་གཉན་གནས་པའི་མཚོ་འགྲམ་དང༌། ། རྒྱལ་་་
བསེན་གནས་པའི་བྲག་ཕུག་སོགས། མ་བསྒོམ་བྱ་བའི་དགུར་བསྒོམས་ཀྱང་། །
སེམས་མ་དུལ་གྱི་སངས་རྒྱས་གང་ནའང་མེད། །གསུངས་པ་ལྟར། འདུལ་བའི་
སྙིང་པོ་ནའང༌། སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་
སྤྱད། །རང་གི་སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན། །
གསུངས་པ་དང་མཐུན་པས་དེ་ལྟར་གྱིས། ངེད་ཀྱི་ཡི་གེ་འདི། ས་སྐྱ་པཎྜི་ཏས་
201



གསུངས་པ་ལྟར། འཇིག་རྟེན་ལུགས་ཀྱི་རྗེས་འབྲངས་ནས། །ཁོ་བོས་དམ་པའི་
ཆོས་འདི་བཤད། །གསུངས་པ་བཞིན། རང་ལ་གང་ཡོད་གཞན་ལ་སྨྲས་པ་ཡིན་
པས། མི་སྙན་ནའང་ཕན་པའི་ཚིག ། དགའ་བས་དང་དུ་བླང་བར་གྱིས། །
གསུང་བ་འདི་སེམས་ལ་ཞོག ས་སྐྱ་ལེགས་བཤད་འདི་ནི་ཆོས་འཇིག་རྟེན་གང་
མཛད་རུང་སུ་ལའང་མཁོ་བར་འདུག་པས། ཞི་དྲག ཁེ་གྱོང་། འཕྲལ་
ཕུགས་ཀྱི་གྲོས་འདི་ལ་དྲིས། ས་སྐྱ་པཎྜི་ཏ་ལ་རིག་པ་མ་འགྲན། རྒྱལ་བ་བློ་
བཟང་གྲགས་པ་དང་བཅས་པ་མ་འགྲན། ཞྭ་དམར་ནག་ལ་འཐབ་ཁ་མ་འགྲན།
ཇོ་བོ་རྗེ་ཡབ་སྲས་དང་བྱང་ཆུབ་ཀྱི་སེམས་མ་འགྲན། དྭགས་པོ་བཀའ་བརྒྱུད་
དང་རྟོགས་པ་མ་འགྲན། གཙང་སྨྱོན་དབུས་སྨྱོན་དང་བརྟུལ་ཞུགས་མ་འགྲན།
ཆོས་སྐྱོང་ཕྱག་བཞི་པ་བསྟེན་པའི་སྔགས་པ་དང་མཐུ་མ་འགྲན། བསོད་ནམས་
ཆུང་ལ་དྲན་རྒྱ་ཆེ་བའི་མི་དང་གྲོས་མ་བྱེད། ལྟ་བ་མཐོ་ལ་སྤྱོད་པ་རྩིང་བའི་མི་
དང་འབྲེལ་བ་སྐྱུངས། ལས་རྒྱུ་འབྲས་ཁྱད་དུ་གསོད་པའི་ནང་པ་སངས་རྒྱས་
པར་འདུག་རུང་མུ་སྟེགས་པར་བཟུང་། ཁ་འཇམ་གཏིང་གྱོང་ལ་བློ་མ་གཏོད།
ཁ་རྩིང་རུང་གཏིང་ཞེན་ཆེ་ན་བརྩེ་བས་སྐྱོངས། བླ་མ་དཀོན་མཆོག་སྤྱི་བོར་
འཁུར། མཚན་དང་མི་ལྡན་པའི་བླ་མ་འདུག་ནའང་ཁོང་གི་ཐུགས་མ་དཀྲུག་
པར། མདུན་ བསྟན་ པའི་ ཁྱི་ འགྲོས་ གྱིས། དགོས་ གལ་ ཆེ་ ན་ བརྫུ་ མ་ ཆེ།
ཕྲན་ཚེགས་ལ་བརྫུ་ཞིང་གྱིས། མི་ཟེར་གྱི་ཁ་ལ་ལྟ་རྟོག་དང་དཔྱད་ཅིག་གྱིས།
ཉེས་པ་ཡོང་ངེས་ཤེས་པའི་བྱ་གཏོང་བ་ལ་ཉོན། གཞན་གྱི་གདབས་ལ་མ་ཉན།
གཞན་ཡང་། བྲན་གཡོག་ང་རྒྱལ་ཆེ་བ་དང་། །དཀའ་ཐུབ་ལྡན་པ་ཆོས་བཟང་
དང་། ། རྒྱལ་པོ་ཆོས་བཞིན་མི་སྤྱོད་པ། །གསུམ་པོ་མྱུར་དུ་ཉམས་པར་འགྱུར། །
ཅེས་པ་འདི་ལ་གོ་རྒྱུ་ཆེན་པོ་ཡོད་པས་བསམ་བློ་ཐོངས། བླུན་པོ་སྨྲ་བ་ཉུང་ན་
མཛེས། ། ཞེས་པས་རང་གི་རྒྱུ་མ་མ་བཏོན། ཤེས་ནའང་ལབ་མང་ན་ལབ་་་
202



འཆོར། རྒྱལ་པོ་ལྐོག་ཏུ་འདུག་ན་མཛེས། །གསུངས་པས་གཞན་གྱིས་ཚོད་མི་
འཐིངས་པ་ཡིན་པས། དྲག་པོ་དང་མི་ཆེན་བྱེད་ན་དེ་ལྟར་གྱིས། བླ་མ་བྱེད་
རུང་། ཐུགས་དམ་བྱེད་རུང་མི་བྱེད་རུང༌། རི་ཁྲོད་དམ་གཟིམས་ཆུང་གང་དུ་
སྡོད་རུང་ཐུགས་དམ་གྱི་ཐུན་ལ་ཌ་དྲིལ་མ་ཆག་ཙམ་དང༌། ཐུགས་དམ་མ་གྲོལ་
ཟེར་བ་ཉེ་གནས་ལ་སློབ་ལས་ཐོ་རངས་ནས་མ་ལངས། བློ་ཡི་ཕུགས་ཉེ་གནས་
ལའང་མ་གཏོད། ཆེན་པོ་རྣམས་ལ་གྲབས་ཀྱང་། རང་གི་འཁོར་གྱིས་གནོད་
པ་མང་། སེང་གེ་ལུས་ཀྱི་འབུ་མིན་པ། ། སྲོག་ཆགས་གཞན་གྱིས་ག་ལ་ཟ། །
ཅེས་པས། རང་ཕྱོགས་ཀྱི་ནང་ནས་ཀྱང་སྐྱིད་ཁྱག་སྡུག་ཁྱག་འཁོར་བསྟེན།
ཏ་སིའི་བཀའ་ཆེམས་ན། དཔོན་པོ་གཞོན་ནུ་བཟང་པོ་འདི་ཇ་གཉེར་བྱས་པས་
རབ་ཅིག་བྱུང་། བྱེས་ཀྱི་གཉེར་ཆུང་བྱས་པས་འབྲིང་ཅིག་བྱུང༌། གཉེར་ཆེན་
བྱས་པས་ཡར་ལུངས་པའི་མི་ངན་གྱིས་སླད་ནས་ཐ་མ་ཅིག་བྱུང་སྟེ། འོན་ཀྱང་
འཐབ་བརྡུང་ཅི་བྱས་ཀྱང་ཐེག་པ་དང་། སྣེ་གདོང་གཞན་དུ་མ་ཤོར་པས་ངེད་
རང་གི་སྲོག་མགོ་ཐོན་པ་དང་། སྡེ་སྲིད་འདི་ལ་ཕན་པར་བྱུང་བས་ངེད་རང་གི་
མཐར་ཡང་སྐྱོང་། གསུངས་པ་བཞིན། ཕུགས་སྐྱིད་སྡུག་ཅི་བྱུང་ཡང་ཐེག་
པའི་གཡོས་བྱུང་ན་བུ་ལས་དགའ་བས་ལེགས་པར་སྐྱོངས། གཞན་མི་འགྱུར་
ལྡོག་ ཅན་ ལ་ དེ་ ཀའི་ འགྲོགས་ ཤེས་ གྱིས། རྒྱལ་ དབང་ ཆོས་ རྗེའི་གསུང་ ན།
མཐའ་མི་ཧོར་དང་སོག་པོའི་ཆ་ལུགས་དང་། །མི་ངན་དཔོན་དུ་བརྫུས་པའི་སྣེར་
འཛོམས་དང་། །གཡོག་པོ་རང་དགའ་ཁྱེར་བའི་གྲོས་ཤོམས་དང་། །རྟགས་ཙམ་
གཙོ་བོར་འཛིན་པའི་དགེ་སྦྱོང་དང་། །ཟབ་ཆོས་རྟོག་གེར་བསྒྱུར་བའི་སྤྱོད་ཚུལ་
གྱིས། ། ཞིང་འདི་ཉམས་པར་བྱས་པ་མ་ མཐོང་ངམ། ། གསུངས་ པ་ ཡོད་པས།
ཐུབ་པ་རིན་པོ་ཆེའི་གཞུང་གི་དགོངས་པ་དང་དགོངས་མིན་གོ་མ་ལོག་པའི་མཁས་
གྲུབ་དུ་མ་དང་འདྲིས་པར་གྱིས་ལ། སངས་རྒྱས་ཀྱི་བསྟན་པ་ཉིན་མོར་བྱས་
203



སོ། །
ཡང་ཕྱི་བྲ་བོ་དངོས་ངན་གྱི་གླུ་ལ་དཔེ་བླངས། ནང་དམ་ཆོས་ལ་སྦྱར་བ་
འདི་སྨྲས་སོ། །རྟ་འདོ་བས་བྱང་ཐང་རིས་སུ་བཅད། །རྐྱང་ཁ་དཀར་གྱིས་དཀྱུས་
ཐོག་བང་གིས་བླངས། །འབྲོང་རྭ་སྔོན་གྱིས་རྫ་རི་རྫོང་དུ་བཟུངས། །གཙོད་རྭ་
གཅིག་གིས་གཙོད་གཞན་ཁྲིམས་ལ་བཀོད། །ལྟ་བ་ཕྱག་ཆེན་གྱིས་འཁོར་འདས་
རྫུན་དུ་བཏང་། །སྒོམ་དམིགས་མེད་ཀྱིས་རྣམ་རྟོག་བཙོན་དུ་བཟུངས། །སྤྱོད་པ་
ཤུགས་འབྱུང་གིས་ཚུལ་འཆོས་ཟིལ་གྱིས་མནན། །འབྲས་བུ་སྐུ་གསུམ་གྱིས་འགྲོ་
དྲུག་ལམ་སྣ་དྲངས། །ཡང་། འབྲོང་འབྲོས་ཤེས་ཀྱི་ལམ་ལ་རྫ་རི་བདེ། །བྱེའུ་
ཉལ་ཤེས་ཀྱི་མལ་དུ་ཚེར་མ་འཇམ། ། ར་དུག་གཟན་གྱི་ཁ་ལ་ཐང་ཕྲོམ་ཞིམ། །
གཟའ་ཁྱབ་འཇུག་གི་ཟས་སུ་ཉི་ཟླ་བཟང་། །སེམས་སྒོམས་ཤེས་ཀྱི་གནད་དེ་གློད་
ན་བདེ། ། རྩ་དབུ་མ་ཆུད་ན་རོ་རྐྱང་བཟང་། །མན་ངག་གིས་ཟིན་ན་སྨན་ཆེན་
ཞིམ། །ལུས་གནད་ཀྱི་དགོས་པ་འཁྲུལ་མེད་ཡིན། །ཐེག་ཆེན་གྱི་དོན་དེ་གཞན་
ཕན་ཡིན། །དམ་ཆོས་ཀྱི་དགོངས་པ་སངས་རྒྱས་ཡིན། །ཡང་། མི་སྤྱང་ན་སྐྱེལ་
མ་རང་བཅས་ཡིན། ། མདའ་བཟང་ན་གྲོགས་མཆེད་བློ་གཏོགས་ཡིན། ། སྨན་
སོལ་ན་ཉེན་ཁ་ རང་བཅས་ཡིན། ། རང་མགོ་ཐོན་ན་སྐལ་རྫོངས་རང་བཅས་་་་
ཡིན། །དད་པ་ཆེ་ན་བླ་མ་རང་ལུགས་ཡིན། །དམ་ཆོས་བཟང་ན་འཁོར་བ་རང་
སྤངས་ཡིན། །ཐབས་ཟབ་ན་བརྩོན་འགྲུས་རང་བཅས་ཡིན། །ཁམས་འཛག་མེད་
ཡོད་ན་མཁའ་འགྲོ་རང་འཁོར་ཡིན། ། སྒོ་གསུམ་མི་དགེ་བསྲུང་ན་ཚུལ་ཁྲིམས་
རང་བཅས་ཡིན། ། རང་ངོ་རང་གི་ཤེས་ན་སངས་རྒྱས་རང་བཅས་ཡིན། །ཡང་།
རྟ་མགྱོགས་པའི་ཕོངས་ལ་ལྕག་ཅིག་དགོས། །རྟ་མགྱོགས་པའི་ཕོངས་ལ་ལྕག་མེད་
ན། ། ཐང་དཀར་གཤོག་པ་ཆག་པ་འདྲ། ། ཕོ་མཐུ་པོའི་རྒྱབ་ཏུ་དཔུང་ཅིན་་་་་
དགོས། །མཐུ་པོའི་རྒྱབ་ཏུ་དཔུང་མེད་ན། །འབྲོང་པོ་ར་རྩེ་ནོལ་པ་འདྲ། །སྨན་
204



སོལ་མོའི་པང་དུ་བུ་ཅིག་དགོས། །སོལ་མོའི་པང་དུ་བུ་མེད་ན། །འགྲོན་པོ་ལམ་
དུ་ཞུགས་པ་འདྲ། །ཆོས་དྲན་གྱི་སེམས་ལ་འཆི་དྲན་དགོས། །འཆི་དྲན་གྱི་ལོང་
མེད་མ་སྐྱེས་ན། །དགེ་སྦྱོང་སེར་ཁྱིམ་དུ་སོང་བ་འདྲ། །དད་ཅན་གྱི་སྤྱི་བོར་བླ་མ་
དགོས། ། མཚན་ལྡན་གྱི་བླ་མ་མ་བསྟེན་ན། །མགོ་མེད་ཀྱི་མཇུག་མ་ཀྱོག་ཀྱོག་
འདྲ། །རང་ལུས་འདི་ཡི་དམ་ལྷ་རུ་དགོས། །རང་ལུས་ཡི་དམ་དུ་མ་བསྟེན་ན། །
མཁའ་འགྲོས་ཕྱི་འགྲོས་བྱས་དོགས་འདུག ། སངས་རྒྱས་ཀྱི་བསྟན་པ་འཛིན་
པ་ལ། ངེས་འབྱུང་རྣམ་དག་གི་ཚུལ་ཁྲིམས་དགོས། །ངུར་སྨྲིག་གི་རྒྱལ་མཚན་
མ་ཚུགས་ན། །རབ་བྱུང་མུ་སྟེགས་དང་ནོར་དོགས་ཡོད། །གཞན་དོན་གྱི་བང་དུ་
བྱང་སེམས་དགོས། །རང་འདོད་ཀྱི་འཁྲི་བ་མ་བཅད་ན། །སེམས་བསྐྱེད་ཁ་ལ་
ཤོར་གྱིས་དོགས། ། མཐར་ཐུག་གི་དོན་ལ་སངས་རྒྱས་དགོས། ། མཐར་ཐུག་ལ་
སངས་རྒྱས་མ་ཐོབ་ན། །རང་སྡུག་ཚ་རང་གིས་ཉོ་ཉོ་འདྲ། །ཡང་། ང་ཁྲ་བོའི་
ཤ་ལ་སེམས་སོང་བས། །རྫ་རོང་པོའི་རྩེ་ནས་ཐུར་རྐྱང་ཕབ། འབྲོང་བྲེ་སེར་གྱི་
སྙིང་ཁྲག་ཐང་ལ་འཕོ། །འབྲོང་ཆུང་རྭ་སྔོན་དེ་ལ་ཁྱད་གསོད་བྱས། ། སྡིག་ཅན་
དམྱལ་བར་སོང་རུང་བྱ་ཐབས་མེད། །ང་དཀར་མོའི་ནས་ལ་སེམས་སོང་བས། །
ཁྱུང་དཀར་གྱི་མཛོ་ཕོ་དེ་དོར་དུ་སྡེབས། །རི་གཉན་པོའི་ཐུ་བ་ཞིང་དུ་རྨོས། །ཀླུ་
གདོལ་པ་ནག་པོར་ཁྱད་གསོད་བྱས། །ནད་ཐར་མེད་ཀྱིས་ཟིན་རུང་བྱ་ས་མེད། །
སྨན་བུ་མོའི་ཕྱོགས་ལ་སེམས་སོང་བས། ། ཕ་བཟང་གི་བུ་མོ་ལ་གཉའ་བཟུང་་
བྱས། ། ཕ་མིང་བཟང་པོ་འདུག་པ་ཁྱད་དུ་བསད། །ཁ་མཆུ་གཏད་མེད་ལ་སོང་
རུང་བྱ་ས་མེད། ། ང་འདོ་བ་ཡི་རྟ་ལ་སེམས་སོང་བས། །ཧོར་ཡན་པའི་རྟ་ལ་ཁྱུ་
འཕྱགས་བྱས། །ཧོར་ཁྲིམས་དམ་པོ་ཅིག་འདུག་པ་ཁྱད་དུ་བསད། ། རྒྱལ་ཁྲིམས་
ཧོར་ཁྲིམས་བྱུང་རུང་བྱ་ས་མེད། ། ང་སངས་རྒྱས་ཀྱི་བསྟན་པ་ལ་སེམས་སོང་་་
བས། །འཇིག་རྟེན་མི་ཆོས་དེ་རྒྱབ་ ཏུ་བསྐྱུར། ། ཉེས་ལྟུང་དྲི་མ་ལ་དགྲ་ལྟར་་་་
205



བལྟས། །ཚུལ་ཁྲིམས་འཆལ་བ་དེ་ཁྱད་དུ་བསད། ། བསྟན་པ་མ་ཟིན་རུང་བྱ་ས་
མེད། །བྱང་ཆུབ་ཀྱི་ཕྱོགས་ལ་སེམས་སོང་བས། །རང་འདོད་འགོང་པོ་དེ་རྒྱབ་ཏུ་
བསྐྱུར། ། གཞན་གནོད་ཀྱི་ལྟས་ངན་ལ་ཁྱད་གསོད་བྱས། །སེམས་ཅན་མ་དགའ་
རུང་བྱ་ས་མེད། །ང་གསང་སྔགས་ཀྱི་ཆོས་ལ་སེམས་སོང་བས། ། སྒོ་གསུམ་དེ་ཞི་
ཁྲོའི་དཀྱིལ་འཁོར་དུ་བསྒོམས། །ཐ་མལ་གྱི་སྣང་ཞེན་ལ་ཁྱད་གསོད་བྱས། །རྡོ་རྗེ་
འཆང་མ་ཐོབ་ཟེར་རུང་བྱ་ས་མེད། །ཟེར་བ་འདི་བྲ་བོ་དངོས་ངན་གྱི་གླུ་ལེགས་པོ་
འདུག་པ་ལ་དཔེ་བྱས་སྨྲས་པ་ཡིན། ཡང་ངེད་ཀྱི་ཡུལ་པ་འཇིག་རྟེན་གྱི་ལྷ་་
གསོལ་བ་ལ་རེམ། སྔགས་པ་རྔ་དང་སིལ་སྙན་མང་པོ་དཀྲོལ་བ་ལ་ཐུགས་འཆེས།
ང་བྱང་སེམས་བསྒོམ་པ་ལ་མི་ཁྱོད་ཀྱིས་མི་ཡོང་གསུངས། བོན་པོས་ཟླ་རེ་ལ་གླ་
ལྟོ་ཁལ་རེ་བཟས། སྔགས་པས་ཁྲོ་རོལ་གཏོང་ཟེར་གླུད་གཏོར་མདོས་ཀྱི་བཟོ་
འདྲ་བ་བཅོས། ཞག་གསུམ་ཚུན་གྱི་ཡོན་ལ་གོས་ཟས་ཤ་མར་ཐུད་གསུམ་ཟ་
འཁུར་བྱས་སོང་། ང་ཡི་འོག་འགྱུ་ལ། འཁོར་བའི་སེམས་ཅན་འདི་ཚོ་འདི་ཁ་
བྱས་པས་འདི་ཁ་བྱུང་ཟེར་བ་དེ་བདེན་པར་འདུག ཐོགས་མེད་བཟང་པོ་་
དཔལ་གྱིས་བྱང་ཆུབ་ཀྱི་སེམས་སྦྱོང་བའི་དོན་དྲིལ་བ་ལག་ལེན་སུམ་ཅུ་སོ་བདུན་
པ་ན། རང་ཡང་འཁོར་བའི་བཙོན་རར་བཅིངས་པ་ཡི། །འཇིག་རྟེན་ལྷ་ཡིས་
སུ་ཞིག་སྐྱོབ་པར་ནུས། །དེ་ཕྱིར་གང་ལ་སྐྱབས་ན་མི་བསླུ་བའི། །དཀོན་མཆོག་
སྐྱབས་འགྲོ་རྒྱལ་སྲས་ལག་ལེན་ཡིན། ། གསུངས་པ་འདི་བདེན། དེས་མི་ཚད་
ཆོས་སྐྱོང་བསྟེན་རུང་རང་ཚོ་ཟིན་པ་ཅིག་དགོས་པར་བཤད། ལར་ང་ནི། ཕ་
ཇོ། སྔགས་པ། མཆོད་གནས། དབང་བསྐུར་མཁན། ལྷ་རྗེ། མིག་
མཐོང་པ། མོ་མ། རྟོགས་ལྡན་ཁ་པོ་ཅན། ཡོན་བདག་རིམ་གྲོ་པ་ཀུན་ལ་
འཆི་བའི་ནང་པར་བྲེལ་འཚུབ་ཅིག་རང་འདུག་པ་མཐོང་། ཡིན་ཀྱང་རྒྱུ་འབྲས་
ཀྱི་བབས་སུ་འདུག་པས། དེ་ཁ་ཡང་ཡོང་ཡོང་འདྲ་མོས་འདུག་པས། རྒྱུ་ཆ་ལ་
206



མ་འཁྲེན་པར་ལན་ཆགས་བསྐུར་བཏང་། ཡང་དེར། ལྷ་མོའི་བསྟོད་པ་སྙན་
པོ་རང་ཅིག་འདུག་པས། ངས་ལྷ་མོ་ལ་ཆོས་སྐུ་ལོངས་སྐུ་སྤྲུལ་སྐུ་གསུམ་གྱི་སྒོ་
ནས་བསྟོད་པ་འདི་བྱས་སོ། །ཧཱུྃ། ཡུལ་ཅིག་དེ་ནི་ཕ་གི་ན། །མཐའ་དང་བྲལ་
བའི་ཕྱོགས་ཕྱོགས་ན། །ཀུན་གྱིས་མི་རྟོགས་ཕ་གི་ན། །ཆོས་ཀྱི་དབྱིངས་ཀྱི་ཕོ་བྲང་
ན། །ཡུམ་ཆེན་བཞུགས་པའི་འགྱིང་བག་ཅན། ། སྤྲོས་དང་བྲལ་བའི་གཟི་་་་་
མདངས་ཅན། ། འགག་མེད་ལོངས་སྐུའི་ཁ་དོག་ཅན། ། སྤྲུལ་སྐུ་འཇིགས་པའི་
གཟུགས་འཆང་མ། །ཅིར་ཡང་སྣང་ལ་ཅིར་ཡང་མིན། །འཁོར་བ་རྣམ་རྟོག་དུར་
ཁྲོད་ན། །འཁྲུལ་པའི་ཐང་ཆེན་ཕྱི་མ་འཕྱོ། །ཞེ་སྡང་བྲག་རི་ཟར་མ་ཟུར། །
འདོད་ཆགས་ཆུ་འཐབ་འུར་རུ་རུ། །གཏི་མུག་མུན་ནག་འཐིབས་སེ་འཐིབས། །
དུག་གསུམ་འཁྲུག་པའི་ཀློང་དཀྱིལ་ན། ། ལྷ་མོའི་སྐུ་མཁར་ལྡེམས་སེ་ལྡེམས། །
ཐོད་མཁར་དགུ་ཡི་ཡང་རྩེ་ན། །མི་རོ་རྟ་རོ་གཅལ་དུ་བཀྲམ། །ཞིང་ཆེན་བསྣོལ་
བའི་ཁྲི་སྟེངས་སུ། ། ཁྲོ་གཉེར་རབ་གཙིགས་མཐིང་ནག་ཞལ། །རལ་ནག་ཟར་བུ་
ས་ལ་འདུད། །ཉམ་པའི་ཤ་ལ་ཁ་མུར་བྱེད། །ཁྲག་དང་ཞག་གི་ཟོ་རིས་ཅན། །
འཁོར་བ་ཁྲག་གི་རྒྱ་མཚོ་འཐུང༌། ། རང་འདོད་འགོང་པོའི་གྲོང་ཁྱེར་འཇིགས།
ཀུན་ལ་གནོད་པའི་སྙིང་ཁྲག་འཐུང་། །སངས་རྒྱས་བསྟན་པའི་བྱ་ར་བྱེད། །ཆོས་
མིན་བྱེད་ན་གསོལ་རུང་གསོད། །བྱང་སེམས་འདུག་ན་ཁྱོད་ཀྱིས་བསྲུང་། ། ཁྱོད་
སངས་རྒྱས་བསྟན་པའི་སྲུང་མ་ཡིན། །དགྲ་བགེགས་སྒྲོལ་བའི་དཔལ་མོ་ཡིན། །
བུ་སྲིང་སྐྱོང་བའི་མ་མ་ཡིན། །མ་གཡེལ་མ་གཡེལ་ཁྲག་འཐུང་མ། །ཁྱོད་ནི་བཀའ་
གཡོག་བྲན་དང་བཅས། །སྙིང་རྗེ་མེད་པའི་ཤ་ཟོ་ཞིག ། སྡིག་ཅན་ཡོངས་ཀྱི་
སྲོག་ཆོད་ཅིག ། དེ་ལས་མཆོད་གཏོར་འབུལ་རྒྱུ་མེད། །དགྲ་བགེགས་རང་གི་
སེམས་སུ་འདུག ། རང་ཉིད་རང་གིས་སྒྲོལ་རོགས་མཛོད། །
ཡང་རིམ་གྲོ་བྱེད་ས་ཞིག་ན་མདོས་གཏོར་མང་པོ་བསགས། རིམ་གྲོ་
207



ཐེབས་ཆེ་ཟེར་གྱི་འདུག་པ་ལ། ངས་འདི་སྐད་བྱས། དགྲ་ངན་སོང་འཁོར་བ་
ལས་ཆེ་བ་མེད། དེ་ནི་རང་གིས་ལན་པར་འདུག དེ་ལ་གཏོར་མ་རྒྱག་མཁྱེན་
ན་དགྲ་ཐམས་ཅད་ཞི་བར་འདུག་སྟེ། དེ་ངོས་མ་ཟིན་པར་ཕྱི་རོལ་ཏུ་དགྲ་་
འཚོལ་གྱི་འདུག བཟློག་བསྒྱུར་བློ་སྦྱོང་མཚོན་ཆ་འཁོར་ལོ་དེ་དགོས་རྒྱུར་འདུག
ཐོགས་མེད་བཟང་པོ་དཔལ་གྱིས། རང་གི་བདག་འཛིན་དགྲ་བོ་མ་ཐུལ་ན། །
ཕྱི་རོལ་དགྲ་བོ་བརྟུལ་ན་མང་དུ་འགྲོ། ། དེ་ཕྱིར་བྱམས་དང་སྙིང་རྗེའི་དམག་
དཔུང་གིས། ། རང་རྒྱུད་འདུལ་ བ་ རྒྱལ་སྲས་ ལག་ལེན་ ཡིན། ། གསུངས་ པས།
དགྲ་རང་གི་རྒྱུད་ཀྱི་ཉོན་མོངས་པ་མ་ཐུལ་ན། སྣང་བ་ཐམས་ཅད་དགྲར་ལངས་
ཡོང་བ། ནུས་པ་ཡོད་པའི་བླ་མ། སློབ་དཔོན། བོན་པོ་ཐམས་ཅད་ཀྱིས་
བདག་འཛིན་གྱི་མགོ་ལ་བློ་སྦྱོང་གི་བཟློག་པ་མཛོད་ཅིག་བྱས་པས་ད་ག་འདྲས་
ཡོང་ཟེར། དེ་ཀའི་ཚིག་རིགས་རང་ནི་གཙང་མ་མི་ཐོན་པ་འདུག་སྟེ། དོན་
འདི་ཁ་ཡིན་པ་འདུག གྷོ། དགྲ་བགེགས་ལ་དེ་ནི་ང་ཡིས་ཟིན། །གནོད་བྱེད་
ལ་དེ་ནི་ངོ་ཡིས་ཟིན། །དགྲ་གནོད་བྱེད་དེ་ནི་ངོ་ཡིས་མ་ཟིན་ན། །ཐོག་མེད་དུས་
ནས་ད་ལྟའི་བར། །དགྲ་གཉེན་གང་དུའང་བརྫུས་བརྫུས་ནས། ། ཕལ་ཆེར་ངན་
པའི་ལས་ལ་སྦྱར། །ངན་སོང་གསུམ་དུ་རྒྱུན་སྡོད་བཅོལ། །མཐོ་རིས་གསུམ་དུ་རེ་
མོས་བསྐོར། །ད་ནི་གཟུང་འཛིན་མ་བསྒྲལ་ན། ། སངས་རྒྱས་སྒྲུབ་ལ་གཏན་གྱི་
གེགས། །འདི་ནི་གཞོམ་ཕྱིར་སྤྱན་འདྲེན་ན། ། བྱམས་ཆེན་མི་གཡོ་རྫུ་འཕྲུལ་་་་
ཅན། །བདག་འཛིན་སྒྲོལ་ཕྱིར་སྐུ་བཞེངས་ཤིག ། རང་གསལ་ཡེ་ཤེས་མེ་དཔུང་
ཀློང་། །ཐབས་ཤེས་ཡབ་ཡུམ་འཁོར་དང་བཅས། །བྱམས་དང་སྙིང་རྗེའི་ཡ་ལད་
ཅན། །རང་འདོད་བྲལ་བའི་འཁོར་གྱིས་བསྐོར། །རང་ཉིད་འཕུང་འཇུག་དགྲ་
བོ་ནི། །ཁྱོད་རང་རང་སྡུག་རང་གིས་ཉོས། །ད་ནི་ཁུག་ཅིག་རྣམ་རྟོག་ཁུག །
གཏི་མུག་མུན་པའི་དབྱིངས་ནས་ཁུག ། ཞེ་སྡང་བྲག་རིའི་རྩེ་ནས་ཁུག །།
208



འདོད་ཆགས་རྒྱ་མཚོའི་ཀློང་ནས་ཁུག ། ཆིངས་ཤིག་ཆིངས་ཤིག་ད་ཆིངས་ཤིག།
ཚོགས་གཉིས་འཁོར་ལོའི་ཞགས་པས་ཆིངས། །ཞི་གནས་འཁྲུལ་མེད་བྲག་ལ་་་
ཆིངས། ། ལྷག་མཐོང་ཁྲོ་བོ་རོལ་པ་ཡིས། །རང་ངོ་སྒྲིབ་པའི་སྙིང་ཁྲག་འཐུང་། །
ཉོན་མོངས་དུག་ལྔའི་ལུས་པོ་འདིས། །བདེ་བ་ཆེན་པོའི་སྣོད་སྤངས་ནས། ། སྡུག་
བསྔལ་འཁྲུལ་མེད་གནས་ཚང་བྱས། ། ཐོག་མེད་དུས་ནས་ད་ལྟའི་བར། །ངན་
སོང་སྡུག་བསྔལ་དེ་འཁུར་ཀྱང་། །ད་དུང་སུན་དང་འཇིགས་པ་མེད། ། སྦྱོ་བློ་
བདག་འཛིན་དགྲ་ལ་སྦྱོ། །སྦྱོ་སྦྱོ་རང་སྡུག་མགོ་ལ་བྱོ། །རང་བདེ་འདོད་ཀྱང་སྡུག་
བསྔལ་སྒྲུབ། ། བརྩོན་འགྲུས་ཆེ་ལ་སྙུགས་ཐག་ཐུང་། །བློ་སྣ་མང་ལ་མཐར་མི་
ཁྱོལ། །ཁ་ལ་ཡོད་པའི་དོན་རྣམས་སྟོར། །བློ་སྦྱོ་བདག་འཛིན་དག་ལ་སྦྱོ། རྒྱོ་སྦྱོ་
རང་སྡུག་མགོ་ལ་ཧཱུཾ། འདྲིས་པ་སླ་ལ་སུན་པ་སྐྱེན། །ལྟོ་གོས་འཕྱིད་རུང་བརྐུ་
འཕྲོག་རེམ། ། ཕ་མ་ཡིན་རུང་གཞོགས་སློང་བྱེད། །ལྟ་འཆི་རུང་སྡུག་གསོག་
མཁན། །བློ་སྦྱོ་བདག་འཛིན་དགྲ་ལ་རྒྱོ། རྒྱོ་བྷོ་རང་སྡུག་མགོ་ལ་སྦྱོ། རང་ལ་
དགོས་རུང་གཞན་ལ་ཡུས། །སྐྱག་རེ་ཆུང་རུང་གཞན་ལ་འཁང་། །བླ་མ་མང་ལ་
བྱང་སེམས་དཀོན། །སློབ་མ་ཉུང་ལ་དམ་ཉམས་མང་། །བློ་སྦྱོ་བདག་འཛིན་དགྲ་
ལ་སྦྱོ། བློ་སྦྱོ་རང་སྡུག་མགོ་ལ་སྦྱོ། དམ་བཅའ་མང་ལ་སྙིང་རུས་ཆུང་། །སྙན་
གྲགས་ཆེ་ལ་ཐུགས་དམ་ཞན། །ཉམས་ལེན་ཞན་ལ་རྦད་ཁམ་ཆེ། །ལུང་རྒྱ་ཆུང་ལ་
ལུང་འདྲེན་མང་། ། བློ་སྦྱོ་བདག་འཛིན་དགྲ་ལ་སྦྱོ། རྒྱོ་སྦྱོ་རང་སྡུག་མགོ་ལ་བྷོ།
གཡོག་པོ་མང་ལ་བློ་ཐུབ་ཉུང༌། །དཔོན་པོ་མང་ལ་མགོ་འདོན་ཞན། །གྲྭ་པ་རྒན་
ལ་དགེ་སྦྱོར་སྡུག ། བླ་མ་ཆེ་ལ་ཐུགས་རྗེ་ཆུང་། །བློ་སྦྱོ་བདག་འཛིན་དགྲ་ལ་སྦྱོ།
བློ་སྦྱོ་རང་སྡུག་མགོ་ལ་ཧཱུཾ། ལྟ་བ་བཟང་ལ་སྤྱོད་པ་རྩིང་། ། སྒོམ་པ་རེམ་ལ་
དམིགས་གཏད་མཁན། །སྤྱོད་པ་ཕྱོགས་ལྷུང་ལྷུང་བའི་རྒྱུ། །འབྲས་བུ་ཡིད་སྨོན་
གཞན་ལ་རེ། བློ་སྦྱོ་བདག་འཛིན་དགྲ་ལ་སྦྱོ། སྦྱོ་བྷོ་རང་སྡུག་མགོ་ལ་བྷོ།
209



སྐྱབས་འགྲོ་བཞག་ནས་ ལྷ་འདྲེ་མཆོད། ། སྡོམ་ པ་བླངས་ནས་ཆུང་མ་ལེན། །
བསླབ་ སྡོམ་བསྐྱུར་ནས་ ཟས་ནོར་གསོག ། དགོན་པར་བསྡད་ནས་བུ་མད་
གསོ། །བློ་སྦྱོ་བདག་འཛིན་དགྲ་ལ་ཧཱུཾ། གྷོ་གྷོ་རང་སྡུག་མགོ་ལ་བྷོ། རང་ཁྱིམ་
སྤངས་རུང་གཞན་ཡུལ་འཛིན། །གཙུག་ལག་ཁང་དུ་སྡེ་ཚུགས་སྐྱོང་། །ཆོས་བཞི་
སྒྲུབ་པ་ཁྱད་དུ་གསོད། ། ཆོས་གྲྭར་ཚོགས་ཀྱང་ངན་སྤྱོད་སྐྱོང་། ། སྦྱོ་སྦྱོ་བདག་
འཛིན་དགྲ་ལ་བྷོ། སྦྱོ་བྷོ་རང་སྡུག་མགོ་ལ་བྷོ། མཉམ་གཞག་མི་བརྟན་མངོན་
ཤེས་མཁས། །རང་འདོད་མ་ཟད་འགྲོ་དོན་བྱེད། ། ཚུལ་ཁྲིམས་མི་བསྲུང་ཆོས་
གོས་གྱོན། །དམིགས་པ་མེད་པའི་ཆོག་སྒྲིགས་མཁས། ། བློ་སྦྱོ་བདག་འཛིན་དགྲ་
ལ་སྦྱོ། བློ་སྦྱོ་རང་སྡུག་མགོ་ལ་བྷོ། སྡེ་སྣོད་མི་འཆད་གདམས་ཆུང་འཆད། །
བརྒྱུད་པ་གསང་ཞིང་རང་ཆེ་འབྱིན། །རང་སྐྱོན་མི་ཤེས་གཞན་སྐྱོན་འཚོལ། །
ལེགས་པར་སྦྱངས་ལ་སྐུར་པ་འདེབས། ། བློ་སྦྱོ་བདག་འཛིན་དགྲ་ལ་ཧཱུཾ། ཧཱུཾ་ཧཱུཾ་
རང་སྡུག་མགོ་ལ་གྱོ། འདི་རྣམས་བདག་ཏུ་འཛིན་པའི་མཐུ། །འདི་རྣམས་རང་
གིས་བསགས་པའི་ལས། །འདི་རྣམས་ངན་སོང་རྒྱུ་དང་རྐྱེན། །འདི་རྣམས་་་
རྨོངས་པའི་གྲོང་ཁྱེར་ཡིན། །སྦྱོ་བློ་བདག་འཛིན་དགྲ་ལ་བློ། །བློ་སྦྱོ་རང་སྡུག་མགོ་
ལ་བྷོ། ། ད་ནི་དུག་གསུམ་རང་ལས་འདི། །འཁྲུལ་མེད་ཆོས་དབྱིངས་ཧོམ་ཁུང་
དུ། །འགག་མེད་འཁྲུལ་བའི་ལིང་ག་བཅུག །དམིགས་མེད་བརྩེ་བའི་ཕུར་བུས་
བཏབ། །བྱང་སེམས་གཞན་ཕན་མ་སྐྱེས་བར། །ནམ་ཡང་གཏོང་བར་མི་བྱའོ། །
རང་འདོད་བྲལ་བའི་སྙིང་རྗེ་དང༌། །རང་ངོ་རིག་པའི་ཤེས་རབ་གཉིས། ། སྐྱེས་
པར་གྱུར་པ་དེ་ཡི་ཚེ། །མནན་ཀྱང་ནོན་པར་མ་གྱུར་ཅིག ། དེ་ནས་རང་གཞན་
དོན་གྲུབ་ཤོག ། ཅེས་སྨྲས་སོ། ། །
ཧཱུྃ། མ་ཧཱ་ཀཱ་ལ་རབ་འཇིགས་དྲག་པོའི་སྐུ། །ཁ་གདངས་ཁྲག་འཛག་དགྲ་
བགེགས་ཤ་ལ་ཟ། །ག་ཤུལ་མི་མགོའི་ཕྲེང་བ་མི་ཟད་འཆང་། །ང་རྒྱལ་བདུད་
210



དཔུང་འཇོམས་ལ་ཕྱག་འཚལ་བསྟོད། །ཅ་ཅོ་ཆེར་སྒྲོག་ཧཱུྃ་གྱི་འབྲུག་སྟོང་ལྡིར། །
ཆ་ལུགས་བེར་ནག་ སྟག་ལྤགས་རྒྱུ་མས་སྤྲས། ། ཇ་ཆང་ཚབ་ཏུ་དགྲ་བགེགས་་་
གདུག་པའི་ཁྲག ། ཉ་ཤ་ཀླད་ཞག་རྒྱ་མཚོ་མཆོད་པར་འབུལ། །ཏཱ་ཐཱའི་བསྟན་
པ་འཇིག་པའི་དགྲ་བོ་འདི། །ཐ་ཆད་ངན་སོང་བཀག་ནས་མྱུར་དུ་སྒྲོལ། །ད་ནས་
དགྲ་ཡི་བདུན་བརྒྱུད་རྩད་ནས་ཆོད། །ན་ཕུགས་བསྟན་སྲུང་ཁྱོད་ལ་ཕྱག་འཚལ་
བསྟོད། ། པ་སངས་ལྟར་དཀར་མཆེ་བ་གཙིགས་བྱས་ནས། ། ཕ་རོལ་བདུད་་་་་
དཔུང་འཇོམས་པའི་སྤྱན་དམར་འཁྲུག ། བ་སྤུ་བསྐལ་པའི་མེ་ཆེན་འབར་བ་
ཡིས། །མ་རུངས་དགྲ་བགེགས་བསྲེག་ལ་ཕྱག་འཚལ་བསྟོད། །ཙཱ་རི་ལ་སོགས་མ་
སྲིང་ཀུན་གྱི་བདག ། ཚ་དམྱལ་ལས་འཇིགས་མེ་དཔུང་དབུས་ན་བཞུགས། །ཛ་
ལང་མ་རུངས་གདུག་པའི་ཀླད་འགེམས་པའི། །ཝ་སྐྱེས་གདུག་པའི་ཤ་ཟ་ཕྱག་
འཚལ་བསྟོད། ། ཞྭ་ལྟར་ཁྲག་འཐུང་ས་ཡ་བྱེ་བས་བསྐོར། ། ཟ་བྱེད་རྔམ་པའི་
འཁོར་དབུས་འགྱིང་བག་ཅན། ། འ་འུར་ཧཱུྃ་གྱིས་ས་ཆེན་ཀུན་ནས་གཡོས། །ཡ་
མཚན་བདུད་དཔུང་འཇོམས་ལ་ཕྱག་འཚལ་བསྟོད། །ར་ལས་སྐྱེས་པ་ཁྲག་གི་རྒྱ་
མཚོའི་ཀློང༌། །ལ་ལ་ཁྲོས་པའི་བཞིན་ཅན་སྲིན་པོའི་གཟུགས། །ཤ་དང་ཁྲག་ལ་
རྣམ་རྟོག་མེད་པར་ཤོག ། ས་གསུམ་གནོད་བྱེད་བསྲུང་ལ་ཕྱག་འཚལ་བསྟོད། །
ཧ་ཧ་ཧཱུྃ་དང་ཀི་ལིའི་སྒྲ་ཆེན་སྒྲོག ། ཨ་གྷམ་ཤ་ཁྲག་སྨན་སོགས་འདི་བཞེས་ལ། །
སངས་རྒྱས་བསྟན་པ་གཉན་པོ་བསྲུང་བ་དང༌། །རྣལ་འབྱོར་བཅོལ་བའི་འཕྲིན་
ལས་འགྲུབ་པར་མཛོད། །སྦྱོ་མ་གཡེལ་སྐྱེ་འགག་བྲལ་བའི་ཀློང་དཀྱིལ་ནས། །མ་
མོ་ཆེན་མོ་བདུད་མོ་ཁྲོས་པའི་སྐུ། ། མ་རུངས་སྲོག་གཅོད་ ཏྲི་ཤུ་མདའ་གཞུ་་་་
འཛིན། །མ་ཧཱ་ཀཱ་ལའི་ཡུམ་ལ་ཕྱག་འཚལ་བསྟོད། །འཇིགས་རུང་རལ་ནག་ཕུར་
བུ་ ས་ལ་འདུད། ། ཁ་གདངས་ཁྲག་འཛག་དུག་གསུམ་བཤན་པ་མོ། ། མ་ལུས་
འཇིགས་པའི་ས་ཆེན་ཀུན་ནས་གཡོ། །མ་གཡེལ་བསྟན་བསྲུང་ཆེན་མོར་ཕྱག་
211



འཚལ་བསྟོད། །མཁའ་འགྲོ་ཤུགས་འགྲོ་མ་མོ་བྱེ་བས་བསྐོར། །རླུང་ནག་འཚུབ་
མ་ཁྲག་ཆང་ཀློང་ན་རྒྱུ། ། དུས་མཚན་དམར་ནག་མདུན་དུ་གློག་ལྟར་འཁྱུག །
སྤྲུལ་པའི་འཁོར་ཚོགས་འགྱེད་ལ་ཕྱག་འཚལ་བསྟོད། །ཡམས་དང་འཚེ་བའི་ནད་
དང་སྡུག་བསྔལ་ཀུན། །ཁྱོད་ཀྱི་མཚན་ནས་བོས་པ་ཙམ་གྱིས་ཀྱང་། །མི་མཐུན་
གཡུལ་ལས་རྣམ་པར་རྒྱལ་བ་ཡི། ། སྡུག་བསྔལ་ཀུན་འཇོམས་ཁྱོད་ལ་ཕྱག་འཚལ་
བསྟོད། ། ཁྱོད་ལ་ཤ་ཁྲག་གཏོར་ཆེན་འདི་འབུལ་གྱི། ། བཞེས་ནས་སངས་རྒྱས་
བསྟན་པ་བསྲུང་བ་དང༌། །དུས་ངན་གདུག་པའི་དགྲ་བགེགས་འདི་བསྒྲལ་་་་་
ནས། །བདེ་ཆེན་ཐར་པའི་གནས་སུ་དྲང་དུ་གསོལ། ། ཅེས་པ་འདི་དཔོན་ཡིག་
རིན་ཆེན་གྱིས་བསྐུལ་ནས། འབྲུག་པ་ཀུན་ལེགས་ཀྱིས་ཡེ་ཤེས་མགོན་པོ་ཕྱག་
བཞི་པ་ཡབ་ཡུམ་ལ་རི་བོ་བྲག་ཏུ་བསྟོད་པའོ། ། །
ཡང་། བླ་མ་དམ་པ་མིན་པའི་གདམས་ངག་གིས་ཕྱག་རྒྱ་ཆེན་པོའི་ཡེ་ཤེས་
མེད་དེ་ཡེ་ཤེས་ཉམས་པའི་ཕྱུགས་ལྟར་བྱེད་པའོ། ། ཞེས་དང་། གཞན་ཡང་
སྣང་ཚུལ་མང་པོ་མཐོང་བས་རྐྱེན་བྱས། ཀླུ་འདི་འདྲས་འཐེན་ནོ། །དལ་འབྱོར་
དེ་ཆོས་ལྡན་བཅོ་བརྒྱད་ཐོབ། །མི་ཁོམ་པའི་གནས་བརྒྱད་དེ་སྤངས་པས་ཨང་། །
བླ་མ་དེ་དུས་གསུམ་སངས་རྒྱས་མཇལ། །ཟོག་པོ་ཡི་སློབ་དཔོན་དེ་སྤངས་པས་
ཨང་། །དམ་ཆོས་དེ་ཐེག་ཆེན་སོ་ཐར་ཞུས། །ཉེས་ལྟུང་གི་ཆར་ལ་འཛེམས་ནས་
ཨང་། །བློ་གཏད་དེ་བྱང་ཆུབ་སེམས་ལ་བྱས། །རང་འདོད་ཀྱི་རྐུན་མ་ལ་བསྒྲིམས་
ནས་ཨང་། ། བྱིན་རླབས་སུ་དབང་བཞི་ སེམས་ལ་བསྐུར། །བསྐྱེད་རྫོགས་ཀྱི་་༌༌་
འཁོར་ལོ་བསྐོར་ནས་ ཨང་། ། དམ་ཚིག་དེ་མི་བསྲུངས་ཀྱི་ངང་ལ་བཞག །
བསྲུང་མེད་ཀྱི་དོན་དེ་རྟོགས་ནས་ཨང་། །དབེན་པ་དེ་རང་སེམས་ཀྱི་འཁྲུལ་མེད་
ལ་བྱས། །གྲགས་འདོད་ཀྱི་དུར་ཁྲོད་དེ་བསྐྱུར་ནས་ཨང་། །ཕ་ཡུལ་དེ་རྒྱལ་ཁམས་
ཕྱོགས་མེད་ལ་བྱས། །ས་གཅིག་གི་ཆགས་ཞེན་དེ་བཞག་ནས་ཨང་། །ཕ་ཁང་དེ་
212



ཅོག་བུ་རང་ཤོང་ལ་བྱས། །མཁར་ལས་ཀྱི་ཕྱི་ཚིས་དེ་བཞག་ནས་ཨང་། །ལོངས་
སྤྱོད་དེ་དད་ཅན་གྱི་ནོར་རྫས་ལ་བྱས། །ས་ཞིང་གི་རྨོ་བརྐོ་དེ་བཞག་ནས་ཨང་། །
འཇིག་རྟེན་འདི་རྨི་ལམ་སྒྱུ་མ་ལྟར་བལྟས། །ཨ་འཐས་ཀྱི་འཛིན་པ་དེ་བསྐྱུར་ནས་
ཨང་། །སྙིང་གཏམ་དེ་བཀའ་བརྒྱུད་ཀྱི་བླ་མ་ལས་ཐོས། །ཁྲམ་པ་ཡི་ཤུབ་ཤུབ་དེ་
སྤངས་ནས་ཨང་། །གོས་སློག་དེ་ཆོས་མཐུན་གྱི་གོས་གསུམ་ལ་བྱས། །གྱ་མེན་གྱི་
གོས་སློག་དེ་བསྐྱུར་ནས་ཨང༌། ། འདུན་མ་དེ་གང་བྱུང་གི་ཆོས་ལ་བྱས། ། མི་་་
འགྲུབ་བཞིན་སྒྲུབ་པ་དེ་བཞག་ནས་ཨང་། །འབྲས་བུ་དེ་སྐུ་གསུམ་གྱི་སངས་རྒྱས་
ལ་བྱས། །ཐུན་མོང་ལ་ཆོག་ཞེན་དེ་སྤངས་ནས་ཨང་། །བཀྲ་ཤིས་དེ་བསམ་ཚད་
འགྲུབ་པ་ལ་བྱས། །ཡིད་སྨོན་གྱི་ཁ་མཁས་དེ་བཞག་ནས་ཨང༌། །ཅེས་སྨྲས་སོ། །
ཡང་འབྲི་གུང་པ་དང་། དགེ་ལྡན་པ་རྣམ་གཉིས་ཐུགས་མ་མཐུན་པ་ལས།
དམག་དཔུང་གཤེར་བ་གནང་གི་འདུག བདག་གིས་འབྲི་གུང་པ་ལ་ནི་དེ་སྔ་
འདྲིས་མེད་པས་ཞུ་མ་སྤོབས། དགེ་ལྡན་པ་རྣམས་ལ། དགེ་སྦྱོང་གི་ཆོས་བཞི་
མཛོད་ཞུས་པས་ནི། སྔར་བྱིས་པ་ཅིག་གིས་མ་ཎི་ལ་འུར་རྡོ་བརྒྱབ་འདུག་པས།
གཞན་ཅིག་གིས་སྡིག་པ་ཡོང་མ་བྱེད་བྱས་པས། ཁོ་ན་རེ། སྡིག་པ་དང་སྡིག་པ།
ཨོཾ་ཡ་གི་ལ་ལ་ཨེ་ཕོག་བསམ་པ་འདུག་ཟེར་བ་བཞིན་དང༌། དགེ་ཚུལ་གཞོན་པ་
ཅིག་གིས་ནང་འཐབ་ལ་རྡོ་ཁ་ བྱས་འདུག་ པ། གཞན་ གྱིས་དེ་འདྲ་མ་བྱེད།།
ལྟུང་བ་ལ་བརྩི་འཇོག་གྱིས་བྱས་པས། ཁོ་ན་རེ། དེ་རིང་ལྟུང་བ་ལ་མི་བརྩི་
ཐོག་བརྩི་ཟེར་བ་བཞིན། ད་ལན་དགེ་སྦྱོང་གི་ཆོས་བཞི་མི་བྱེད། འབྲི་གུང་པ་
ཐོན་བརྩི་གསུངས་ནས་གོ་ཆ་མ་ལག་ཚང་མ་བཞེས་ཀྱི་འདུག་པས། འོ་ན་ངས་
གོ་གཞས་ཅིག་བསླབས་ཀྱི་བྱས་ནས། འདི་བྱས་སོ། །ཨའོ་དང་ཨེ་གོ། ངེད་
རང་རྣམ་པ་སོ་སོ་ཐར་པ་ལགས་སོ། །ཨའོ་དང་ཨེ་གོ། ཉེས་ལྟུང་དྲི་མ་ལ་དགུར་
སྡོད་གསུངས་དང༌། །ཨའོ་དང་ཨེ་གོ། ངེད་རང་རྣམ་པ་ཐེག་ཆེན་སྐྱེས་བུ་ཡིན་
213



བྱས་པ། ། ཨའོ་དང་ཨེ་གོ། རང་འདོད་འགོང་པོ་ལ་དགུར་སྡོད་གསུངས་་་་་
དང་། ། ཨའོ་དང་ཨེ་གོ། ངེད་རང་རྣམ་པ་སྒོམ་ཆེན་དབུ་མ་པ་ལགས་སོ། །
ཨའོ་ དང་ ཨེ་ གོ། གཉིས་ འཛིན་ མཐར་ ལྟུང་ ལ་ དགུར་ སྡོད་ གསུངས་ དང་།
ཨའོ་དང་ཨེ་གོ །ངེད་རང་རྣམ་པ་རྒྱུ་འབྲས་མདོ་སྡེ་པ་ཡིན་བྱས་པ། །ཨའོ་དང་
ཨེ་གོ། ཅང་མེད་སྨྲ་མཁན་ལ་དགུར་སྡོད་གསུངས་དང༌། །ཨའོ་དང་ཨེ་གོ། ངེད་
རང་རྣམ་པ་ཆོས་གོས་རྣམ་གསུམ་པ་ལགས་སོ། །ཨའོ་དང་ཨེ་གོ། །གོས་ངན་གྱོན་
པ་ལ་དགུར་སྡོད་གསུངས་དང༌། ཨའོ་དང་ཨེ་གོ། །ངེད་རང་རྣམ་པ་ཞྭ་མོ་སེར་
མོ་བ་ཡིན་བྱས་པ། ། ཨའོ་དང་ཨེ་གོ། ཞྭ་ངན་རྩིས་ཞྭ་གྱོན་པ་ལ་དགུར་སྡོད་
གསུངས་དང་། །ཨའོ་དང་ཨེ་གོ། ངེད་རང་རྣམ་པ་སྙིང་སྡུག་བཙུན་ཆུང་ཡིན་
བྱས་པ། ། ཨའོ་དང་ཨེ་གོ། བུ་མོའི་སྙིང་སྡུག་ལ་དགུར་སྡོད་གསུངས་དང་། །
ཨའོ་དང་ཨེ་གོ། །ངེད་རང་རྣམ་པ་ད་ལེན་ཁྲ་བོ་ཡིན་བྱས་པ། །ཨའོ་དང་ཨེ་གོ།
ཞི་བར་གནས་པ་ལ་དགུར་སྡོད་གསུངས་དང་། ། ཨའོ་དང་ཨེ་གོ། ངེད་རང་
རྣམ་པ་དགེ་སྦྱོང་ཆོས་བཞི་པ་ཡིན་བྱས་པས། ། ཨའོ་དང་ཨེ་གོ། གནོད་ལན་
གནོད་སྐྱེལ་ལ་དགུར་སྡོད་གསུངས་དང༌། །ཨའོ་དང་ཨེ་གོ། ངེད་རང་རྣམ་པ་
རབ་བྱུང་བཙུན་པ་ཡིན་བྱས་པ། །ཨའོ་དང་ཨེ་གོ། སྡོམ་ཉམས་སེར་གཟུགས་
ལ་དགུར་སྡོད་གྱིས་དང་། །ཨའོ་དང་ཨེ་གོ། ངེད་རང་རྣམ་པ་བསམ་པའི་དོན་
གྲུབ་ཡིན་བྱས་སོ། །ཨའོ་དང་ཨེ་གོ། མི་མཐུན་རྐྱེན་ངན་ལ་དགུར་སྡོད་གྱིས་
དང་། །ཨའོ་དང་ཨེ་གོ། ཟེར་བ་བྱས་སོ། །
ཡང་། རྒྱལ་ཁམས་མྱུལ་བས་གཞན་མ་ཀུན་གྱི་བྱེད་སྤྱོད་ལ་མ་མགུ་བར།
ཕྱ་མ་ཕྱོའོ་གླུ་འདི་བཏང་ངོ༌། །ན་མོ་སྐྱོ་མོ་དྲག དམ་ཆོས་ཚུལ་བཞིན་བྱེད་ན་
སྙིང་ནས་འཆི་བ་བསོམ་དང་། སྙིང་ནས་འཆི་བ་མ་དྲན་ན་ཚེ་འདིའི་ལྟོ་རྒྱབ་
ཅིག་བསྒྲུབས་ཤིག ཚུལ་ཁྲིམས་རྣམ་དག་ཅིག་བསྲུང་ན་སྡོམ་གསུམ་གནད་
214



གཅིག་ཏུ་བསྲུངས་ཤིག སྡོམ་གསུམ་གནད་གཅིག་ཏུ་མི་བཟུང་ན་གཅིག་བསྲུང་
གཅིག་ཤོར་ཅིག་གྱིས་ཤིག སྙིང་པོ་བྱང་ཆུབ་ཅིག་སྒྲུབ་ན་རང་འདོད་རྩ་བ་ནས་
སྤོངས་ཤིག གཞན་ཕན་བྱང་ཆུབ་མི་སྒྲུབ་ན་གཉིས་མེད་སེང་གེ་ཅིག་གྱིས་ཤིག
སྒོམ་སྒྲུབ་གཤའ་མ་ཅིག་བྱེད་ན་གཡའ་གངས་མཚམས་སུ་སྡོད་ཅིག མིག་སྔར་
སྒྲུབ་ལོ་ཅིག་བྱེད་ན་རྒྱུ་ལམ་དུ་ལམ་ཟན་འདྲ་སྒུགས་ཤིག གཏན་དུ་བློ་བདེ་ཅིག་
བྱེད་ན་ཕྱོགས་མེད་རྒྱལ་ཁམས་འགྲིམས་ཤིག རང་སྡུག་རང་གི་ཉོ་ན་ས་ཅིག་ཏུ་
མི་ཆོས་གྱིས་ ཤིག ལྟ་བ་མཐའ་བྲལ་ ཅིག་བཞེད་ན་ གང་དུའང་མ་ལྟ་ ཅིག
བཟང་འདོད་ལྟ་བ་དགོས་ན་མཐའ་བྲལ་ཡིད་ལ་བཟུང་ཞིག སྒོམ་པ་རྣམ་དག་
ཅིག་བྱེད་ན་ཧྲིག་གེ་ཡེ་རེ་ཞོག་ཅིག རང་སེམས་རང་གིས་འཆིང་ན་དམིགས་པ་
ལ་ཆེད་དུ་བཟུང་ཞིག་སྤྱོད་པ་ཡོངས་རྫོགས་ཤིག་བྱེད་ན་དུས་ཚོད་རྒྱུད་སྡེ་དང་
བསྟུན་ ཅིག ཆང་འཐུང་གུ་ཡངས་ལ་དགའ་ན་རྒྱུད་སྡེ་ཁྱད་དུ་གསོད་ཅིག
ཕྱི་ཚིས་འཕྲེང་མེད་ཅིག་བྱེད་ན་ཕ་ཁང་ཅོག་བུ་ལ་གྱིས་ཤིག འདིར་སྡུག་ཕྱི་མ་
ལ་མི་བསམ་ན་ས་བརྐོ་རྡོ་སློག་འདྲ་གྱིས་ཤིག བླ་མ་མཚན་ལྡན་ཞིག་བྱེད་ན་
རང་ཉིད་བཙན་ས་བཟུང་ཞིག རང་གཞན་གཉིས་ཀ་བསླུ་ན་མི་མགོ་བསྐོར་
ལུགས་འདྲ་སློབ་ཅིག སློབ་མ་སྣོད་ལྡན་ཞིག་བྱེད་ན་མཚན་ལྡན་གྱི་བཀའ་
བཞིན་སྒྲུབས་ཤིག ཕྱི་ལྡིར་ནང་སྟོང་ཅིག་དགོས་ན་གདུལ་བྱ་གང་ཆེ་ལ་རྒྱུག་
ཅིག དབང་བཞི་ཡོངས་རྫོགས་ཞིག་ཞུ་ན་སློབ་དཔོན་ལས་རང་གྲིམས་པ་ཅིག་
གྱིས་ཤིག རང་གིས་རང་ཉིད་མ་སྨིན་ན་ཆོ་ག་ཚིག་རྐྱང་ཡིན་ནོ། མཐར་ཐུག་
བློ་གཏད་ཐུབ་པ་ཅིག་བྱེད་ན་རྒྱུད་སྡེ་དབང་པོར་ཞོག་ཅིག མི་ཚེ་སྡུག་ཟད་ལ་
གཏོང་ན་གདམས་ཆུང་ལ་སྡུག་བཙིར་གྱིས་ཤིག གང་གིས་ཀྱང་ཆོག་པ་ཅིག་
དགོས་ན་བྱ་བཞག་བློ་ཡི་ཐོངས་ཤིག མི་འགྲུབ་རྩོལ་བ་རེམ་ན་མི་ཡོང་ཚད་ལག་
ལེན་ལ་ཐོབ་ཅིག བསམ་ཚད་འགྲུབ་པ་ཞིག་དགོས་ན་ཚོགས་གཉིས་ཟུང་་་་
215



འཇུག་ཏུ་གསོག་ཤིག ད་ལྟ་ཡིད་སྨོན་དུ་སྡོད་ན་མཐར་ཐུག་བྱང་ཆུབ་ལ་མ་
འཁང་ཅིག ཅེས་སྨྲས་སོ། །
ཡང་དགེ་སློང་འཇམ་ཤེ་ན་རེ། སྒྲུབ་པའི་ཞལ་བཀོད་ཅིག་ཞུ་ཟེར་བ་ལ་
འདི་སྐད་བྱས་སོ། །ན་མོ་གུ་རུ། གང་ཡང་དམིགས་པ་དང་བྲལ་བ་དེ་ལ་ཕྱག་རྒྱ་
ཆེན་པོ་ཞེས། མཁས་པ་རྦད་ཁམ་ ཅན་ཚོ་དར་འཕྱར་བྱེད། ཉན་ རང་གི་
རིགས་ཚོ་རྐུབ་རེ་ཚ། ཐུགས་དམ་མཛད་ན་མང་ཁ་ན་མེད། ཞལ་རོག་པར་
བཞུགས། འཆི་ བ་ སོམས། བྱང་སེམས་བསྒོམས། སྡོམ་གསུམ་བསྲུངས།།
འདོད་པ་སྒོངས། རི་ཚུགས་བཟུང༌། གཞན་མ་བཞིན་སྤྲེའུ་ཡོས་རྐུན་མ་་་
མཛད། དག་སྣང་སྦྱོངས། ངོ་མ་བསྲུང་། ཆོས་གང་བྱེད་རུང༌། སྙུགས་
བསྲིངས། འདོད་ཐག་མ་ཉེ། འུ་མ་ཐུག་པ། བགད་མོ་མ་ཤོར་བ། རྩོད་
པ་མེད་པ། བརྩོན་འགྲུས་མ་དོར་བ། ཞེ་མ་འགྲས་པ། ཨ་མ་འཐས་པ།
གཅིག་ཏུ་མི་རྟོག་པ། མང་པོར་མི་བསམ་པ། རྟ་ལ་མི་བཞོན་པ། རྐང་ཐང་
མི་འགྲོ་བ། སྐུ་ལ་མི་བཞོན་ཞིང་། བདེ་བ་མི་སྤོང་བ། སངས་མི་རྒྱ་ཞིང་།
འཁོར་བ་མི་འཁྱམ་པ་མཛད་པ་ཞུ་ལགས། འབྲུག་པ་ཀུན་ལེགས་པའི་ཁ་དལ་
ལགས་སོ། །ཅེས་གདམས་སོ། །
ཡང་ཡར་འབྲོག་ནས་དོལ་ལ་ཡོངས་པའི་ལམ་ཞོར་ལ་གྲྭ་པ་མང་པོ་དང་ཆོས་
སྐད་བྱས་ཁོང་རྣམས་ནས། གསང་སྔགས་དང་མཚན་ཉིད་ཟེར་བ་འདིའི་་་་
གནད་གང་ཡིན། སྔགས་དང་ ཕར་ཕྱིན་ལ་ཁྱད་པར་ཅི་ཡོད། ཟེར་བ་ལ།
ངས་འདི་སྐད་བྱས། རྔོན་པའི་བཞེད་པ། ལམ་བདེ་བ་དང་མྱུར་བས་་་་་
བསྔགས་ཁྱད་འཕགས་གསུང་། གཞན་ཡང་དབང་བསྐུར་ཡོད་མེད་དང་བཅས་
མང་པོ་འདུག་སྟེ། ངེད་ཀྱི་ལུགས་ལ། ཕ་རོལ་ཏུ་ཕྱིན་པ་ལ་དབང་བསྐུར་ཡོད་
དེ། གཅོད་ཡུལ་ཡུམ་ཤེར་ཕྱིན་གྱི་དགོངས་པ་ཡིན་ན། ནམ་མཁའ་སྒོ་འབྱེད་
216



ཀྱི་དབང་འདུག་པ། ནམ་མཁའ་ལ་སྒོ་དབྱེ་རུ་མེད་པ་འདི། བཞི་པ་ཚིག་
དབང་ཡིན། དབང་གི་ཕུགས་ཡིན་པར་དབང་བསྐུར་མཁན་བཞེད། སྔགས་
ཀྱི་དྲག་ཤོས་སྨིན་བྱེད་དབང་དང་གྲོལ་བྱེད་ལམ་ཡིན། དེ་ལས་དྲག་པ་སྔགས་ལ་
ཨེ་འདུག་གཟིགས། ལམ་བདེ་བས་སྔགས་ཁྱད་འཕགས་གསུངས་ན། བཅོམ་
ལྡན་འདས་གསང་སྔགས་ཀྱི་བདག་པོ་ཡིན། དེས། ལྗོན་ཤིང་གཅིག་གི་དྲུང་
དུ་ནི། ། དབུ་ནི་ལན་ སྟོང་སྦྱིན་པར་བཏང་། ། གསུངས་པ་འདི་མདོ་ན་གསལ།
དབུ་སྟོང་སྦྱིན་པ་སོགས་ལས་དང་པོའི་གྲུབ་མཐའ་གང་ལ་ཞུགས་མ་ཤེས་གསུངས་
ན། ནིརཉྫ་ནར་ལོ་དྲུག་དཀའ་བ་སྤྱད་པ་དེ་ཇི་ལྟར་ཡིན། ཐུབ་པ་ཆེན་པོ་
གསང་སྔགས་པ་མིན་གསུངས་ན། གསང་སྔགས་ཐུབ་པ་འདི་ཡི་བསྟན་པ་མ་
གཏོགས། སྔར་ཡང་མ་བྱུང༌། ཕྱིས་ཀྱང་མི་འོང་། གསུང་བ་དེ་བདེན་ན།
མཁས་པས་དཔྱོད་ཅིག་གུ། ནཱ་རོ་པ་སྔགས་ལ་ཞུགས་ནས་ལོ་མང་པོ་ལོན་རུང་
དཀའ་བ་ཇི་ལྟར་སྤྱད། མི་ལས་གསང་སྔགས་ཀྱི་ཉིང་ཁུ་ མར་པ་ལོ་ཙཱ་ལས་་
བླངས་ནས། བྲག་དཀར་རྟ་སོ་སོགས་སུ་དཀའ་ལས་ཇི་ལྟར་མཛད་འདུག་པ། །
གཞན་ཡང་གསང་སྔགས་ཉམས་སུ་ལེན་པ་ལ། དམ་ཚིག་ ས་མ་ཡ་འབུམ་སྡེ་
བསྲུང་དགོས། དེ་དཀའ་སླ་ཇི་ལྟར་ཡིན། འདུལ་བ་ལ་དགེ་སློང་གི་ཁྲིམས་
ཉིས་བརྒྱ་ལྔ་བཅུ་ཡིན། དེའང་རགས་རྟོག་བཅུ་རུ་འདུས། གསང་སྔགས་ཀྱི་
ཁྲིམས་བསྡུ་ན། སྐུ་གསུང་ཐུགས་ཀྱི་དམ་ཚིག་ཏུ་འདུས་ཏེ། འདི་གྱོང་ཀྲེབ་
ཅིག་ཡིན། འདི་ལ་ལུས་ངག་ཡིད་གསུམ་འཁྲུལ་པ་མེད་པ་ཅིག་དགོས། འདི་
ལམ་བདེ་བས་སྐྱོབ་པ་ཨེ་ཡིན་པ། ཡང་ལམ་སྔགས་མྱུར་བས་སྐྱོབ་གསུངས་ན།
ཕ་རོལ་ཕྱིན་པ་ལ་ཞུགས་པའི་བྱང་ཆུབ་སེམས་དཔའ་ནོར་བུ་བཟང་པོས། ཚིག་
གཅིག་ཐོས་པའི་རྟོགས་པ་དང་ཡོན་ཏན་ནི། ངེད་རང་རྣམས་ཀྱི་ཏིལླི་པས་ཀྱང་
མ་ཐོབ་བོ་ཞེས་འབྲི་གུང་དགོངས་གཅིག་ན་ལུང་གསལ་པོ་ཡོད་པས། ཐུགས་མ་
217



ཆེས་ན་དེ་རུ་གཟིགས་བྱས་སོ། །
ཡང་མི་འགའ་རེས་ཟེར་དུས། ཆོས་རྗེས་སྐུ་ཆས་མ་མཛད་པ་ཅིག་མི་
འདུག སྐུ་གཞོན་དུས་རྣལ་འབྱོར་བའི་ཆས་མི་ཡིད་འཕྲོག་པ་དེ་འདྲ་ཨེ་གནང་
ཟེར། གཞོན་དུས་མི་ཁྲལ་ཆུས་མནར་བ་དང་། བློ་ལད་འགའ་རེས་བལྟས་ན་
སེམས་འཆོར་བའི་བློ་བདེ་བདེ་མོ་འདི་འདྲ་ཡང་བྱས། རླུང་ནུས་དགའ་མོ་ཡོད་
པས། ནམ་ཐང་གི་རས་གོས་རྐྱང་ཅིག་གོན། པ་ཅ་རག་སྨུག་པོའི་ཨ་རག་ཐུང་
སྦུད་པ་ཅིག་བྱས། ལྷམ་ཁ་ཤ་ཁྱིས་མི་ཕེད་པ་ཅིག་གོན། ལྕོག་བུ་རང་ཤོང་སྲབ་
ལ་འགྲིག་པ་ཅིག་ཁྱེར། དྲ་བ་ཟུར་སུམ་ཅིག་གི་ནང་དུ། གཏོར་ཆ་ལེགས་པོ་
གཅིག་དང༌། མེ་ལྕགས་རྣོན་པོ་གཅིག སྙིང་བུ་སྦོམ་ཕྲ་གཉིས། ཁབ་སྦོམ་
ཕྲ་བཞི་ལྔ་ཅིག རས་སྐྱེ་རྩམ་བྲེ་ལྔ་ཙམ་ལྕགས་ཐུབ་པ་ཅིག རྡོག་པ་ཀྲད་མིག་
བཞི་ཙམ་དང༌། རྒྱུན་ཆང་སྦར་གང་། གདམས་ངག་པོད་ཆུང་གཅིག་རྣམས་
བཅུག གདན་ཆུང་གྲུ་བཞི་ཅིག་དྲ་བ་ལ་གཟེན། ཁ་ཊམ་ག་ལེགས་པོ་ཅིག་
འཁྱེར། སེང་ལྡེང་གི་ཌ་མ་རུ་ཅིག་གློ་ལ་བཏགས། སྐྲ་སྦོམ་ལོག་གེ་བ་ཞིག་བྱས།
དུང་ལོང་འཁོར་མ་ཆེ་ཆུང་རན་པོས་བཏགས། ཁ་ཕོར་ལ་ཨ་ལོང་ཡོད་པའི་ཆེ་
ཕྱོགས་ནས་བཟུང༌། ཞག་གསུམ་ཚུན་ལས་ལྷག་པའི་ཟས་མི་འཛིན། གྲོགས་
བཞི་བསྡོངས་ཙམ་བློ་མཐུན་བྱས། ཡུར་མ་ཁ་ཙམ་ནས་གནས་བསྐོར་ལ་ཕྱིན།
ལམ་བར་ཚོར་ཡུར་ཆུའི་འགྲམ་མེ་ཏོག་བསིལ་མ་ཁྲ་ཆེམ་མེ་ཡོད་པའི་སར་ལྕོག་བུ་
བརྒྱབ་ནས་འང་ལྕག་མལ་རེ་ཙམ་བསྡད། ཡུར་མི་ལ་ཟས་འབྲེལ་རེ་བསླངས།
མགུར་ཆོས་གཞས་བཞིན་བྱས་པའི་ཚེ། བླ་མ་རྣལ་འབྱོར་པ་ཁྱེད་རྣམ་པ་ག་ནས་
བྱོན། ཁྱེད་རྣམ་པའི་བློ་ཡི་བདེ་ཤེས་ལ། ངེད་འདི་ཚོ་ཕྱག་ཕྱིར་ཁྲིད་ན་ཨེ་ཡོང་
ཟེར་མིག་བྱ་ཟློས་ནས་ཅེ་རེ་ལྟ་བ་ལ། ངས་ཁྱེད་རྣམ་པ་དེ་འདྲ་མ་གསུང་། ཕ་
བཟང་གི་བུ་མོ་བྱ་བྲལ་བའི་ཟླ་ལ་ག་ན་བྱོན། གསུང་གསུང་ཡང་ཡིན་རུང་ཨ་
218



ཅང་གྲགས་བྱས་པས། གསུང་གསུང་ལྟ་ཅི་ལ་ཡོང་སྟེ། ཕྱག་ཕྱིར་མི་ཁྲིད་པའི་
སྙད་དུ་འདུག་པ། ད་ སེམས་ ལ་ བཞག་ རྒྱུའི་ མགུར་ ཅིག་ གནང་ བ་ཞུ་ ཟེར།
སྦུགས་རིངས་ཤུ་ཤུ་འདུག་པ་ལ། མགུར་འདི་བྱས་སོ། ། མཚན་ཉིད་བཞི་ལྡན་
གྱི་བླ་མ་ལ། །དམིགས་གཏད་མེད་པའི་གསོལ་བ་འདེབས། ། ཕྱོགས་བྲལ་གྱི་
ངང་དུ་ཐུགས་ཡིད་འདྲེས། །བསོད་ནམས་མཆོག་ལྡན་དེ་སྤྱི་བོས་མཆོད། ། ཚ་
རེག་ཅན་མེ་ཤེལ་གྱི་རྟ་བདུན་དང་། །གྲང་རེག་ཅན་ཆུ་ཤེལ་གྱི་རི་བོང་གཉིས། །
རེག་བྱའི་སྒོ་ནས་ཐ་དད་ཀྱང༌། །མུན་པ་སེལ་དུས་སུ་འཛོམ་པར་སྨོན། ། ཆུ་བོ་
ཆེན་པོ་གངྒཱ་དང་། །པགླུ་ཕྱོགས་ཕྱོགས་འབབ་པ་གཉིས། །ལུང་པའི་དབང་གིས་
སོ་སོ་ཡང༌། ། རྒྱ་མཚོ་ཆེན་པོར་གཅིག་པར་སྨོན། །རྣམ་པར་རྟོག་པའི་འཕྲོ་འདུ་
དང་། །མི་རྟོག་ཏིང་འཛིན་ཡེ་ཤེས་གཉིས། ། འཁྲུལ་གྲོལ་དབང་གིས་ ཐ་དད་
ཀྱང་། །ཆོས་དབྱིངས་ཆེན་པོར་གཅིག་པར་སྨོན། །གསལ་རིག་མཁྱེན་པའི་དྲིལ་
བུ་དང༌། །མི་རྟོག་ཏིང་འཛིན་རྡོ་རྗེ་གཉིས། །བརྗོད་བྱའི་སྒོ་ནས་ཐ་དད་ཀྱང་། །
ཟུང་འཇུག་ངང་དུ་གཅིག་པར་སྨོན། །རྣལ་འབྱོར་གནས་ཆེན་བསྐོར་བ་དང༌། །
བུ་མོ་ཟས་འབྲེལ་འདོགས་པ་གཉིས། །བྱ་བའི་དབང་གིས་ཐ་དད་ཀྱང་། །སེམས་
རྣམ་དག་གི་ངང་དུ་གཅིག་པར་སྨོན། །ཅེས་སྨྲས་པས། དེ་འདྲ་ཐུགས་ལ་ཡོད་
ན་ལྟ། ངེད་རྣམས་ཀྱང་མཇལ་བར་རང་ཡང་དོན་དང་ལྡན་ཟེར། མདའ་
རྒྱང་དོ་ཚུན་ཙམ་མིག་མི་འཛུམ་པར་ལྟ་བ་དེ་འདྲ་ཡང་བྱས་སོ། །ཡང་དྲུང་ཡིག་
ཆེན་པོ་ཚེ་དཔལ་བ་དེ་ཉིད། སྨན་ཐང་ཆོས་རྗེ་ལ། དཔལ་ཡེ་ཤེས་ཀྱི་མགོན་པོ་
ཕྱག་བཞི་པའི་ཁྲིད་གསན་ནས། སླར་སྒོས་གཞིས་ལ་ཐེགས་ཁར། ཁྲིད་ཚར་
བའི་དགའ་སྟོན་ལ་གླུ་འདི་ཕུལ་ལོ། ། བཛྲ་ཀཱ་ལ། ཆོས་ཀུན་སྟོང་པའི་རང་
གདངས་ལས། ། འགྲོ་བའི་དོན་དུ་ཡི་དམ་ལྷར། ། རང་སེམས་ ཀྲོང་གིས་སྐུར་་་་
བཞེངས་ནས། །ཆོས་སྐྱོང་ལ་སོགས་མ་མོའི་ཚོགས། ། སྣང་སྟོང་ངང་དུ་འཇིགས་
219



པའི་གཟུགས། །འཕྲིན་ལས་སྣ་ཚོགས་ལྷུན་གྱིས་གྲུབ། །རང་གིས་གང་བསྒོ་ཉན་
པ་ན། ། མགོན་པོའི་སེམས་ཁྲིད་ཚར་བ་ཡིན། །ལུས་འདི་སྣང་སྟོང་མགོན་པོའི་
སྐུ། །ངག་ནི་གྲག་སྟོང་མགོན་པོའི་གསུང་། ། སེམས་ནི་འཁྲུལ་མེད་མགོན་པོའི་
ཐུགས། ། ཞི་དང་ཁྲོ་སོགས་སྣ་ཚོགས་ཀུན། ། ཐམས་ཅད་རང་མིན་གཞན་མེད་
པའི། ། གནད་འདི་མགོན་པོའི་སྙིང་ཐིག་ཡིན། ། ཀློང་ཡངས་ཆོས་སྐུའི་གར་་་་་
མཁན་དུ། ། མཁྱེན་ན་མགོན་ཁྲིད་ཚར་བ་ཡིན། །དེ་མིན་ཕུན་ཚོགས་སྤྱིལ་ཆུང་
ནང་། །འདོད་ཡོན་ཇ་ཆང་ཚོགས་འཁོར་མོད། །ཐུགས་གཡེང་བསེངས་པས་སྐུ་
ལུས་དལ། །འཁོར་བ་ངལ་གསོའི་བདེ་སྐྱིད་ལ། ། ཁྲིད་པའི་ཐུགས་འཁུར་བཞེས་
པ་ན། །རི་བལྟད་ལ་སོགས་སྐྱོ་སངས་པ། །ཀུན་ཀྱང་ཁྲིད་པར་འགྱུར་བས་ན། །
དེ་ལ་གཉེན་པོ་འཇུག་པར་ཞུ། །ད་ནི་རང་གི་སེམས་ཉིད་འདི། །འཕྲོ་ན་མགོན་
པོའི་འཕྲིན་ལས་ཡིན། །གནས་ན་མགོན་པོའི་བཞུགས་ཚུལ་ལགས། །ཅིར་སྣང་
མགོན་པོའི་རང་བཞིན་ལ། ། བགེགས་དང་ལོག་འདྲེན་ག་ན་མཆིས། ། ཁྲོ་བོ་ཁྲོ་
མོའི་བྲོ་ར་ལ། །བྱང་ཆུབ་སེམས་ཀྱི་བྲོ་བརྡུངས་པས། །བདེ་ཆེན་མགོན་པོ་རང་ལ་
བརྙེད། ། དྲུང་ཡིག་ཆེན་མོ་འཁོར་བཅས་ལ། །མགོན་པོ་ལྕམ་དྲལ་ཁྱེད་རྣམས་
ཀྱིས། ། མི་མཐུན་གཡུལ་ལས་རྣལ་རྒྱལ་ཞིང༌། །ཚེ་དང་བསོད་ནམས་དཔལ་་་་
འབྱོར་སོགས། །ཡིད་བཞིན་སྒྲུབ་པ་ཐོགས་མེད་ཅིང་། །འདོད་དགུ་འབྱུང་ཞིང་
རབ་བརྟན་པས། ། མི་དབང་ཆབ་སྲིད་རྒྱས་པ་ཡི། །འཕྲིན་ཤོག་ཕྱོགས་བཅུར་
སྤེལ་བར་ཤོག །ཅེས་འབྲུག་པ་ཀུན་ལེགས་ཀྱི་ཁ་འཆོལ་ལགས། །ཆོས་ཀུན་སྟོང་
པའི་རང་བཞིན་ལས། །འགག་མེད་ལོངས་སྐུར་སྐུ་བཞེངས་ནས། ། སྤྲུལ་སྐུས་
མཆོག་དམན་དོན་ཀུན་མཛད། ། རྡོ་རྗེ་འཆང་གི་ཞབས་ལ་འདུད། །འཁོར་བ་
སྡུག་བསྔལ་གྱི་རྒྱ་མཚོ་ན། །འཁྲུལ་པའི་རྦ་ཀློང་ཕྱ་མ་ཕྱོ། ། སྡུག་བསྔལ་གྱི་ཆུ་སྲིན་
ལ་ངོམས་དུས་མེད། །ཟོག་པོའི་གྲོང་ཁྱེར་ཉམས་དགའ་བར། །འདོད་ཡོན་གྱིས་
220



ཚིམ་པ་མེད་པ་ཡི། །ཆོས་པ་ལྟར་བཅོས་པའི་ཆོས་བརྫུ་མཁན། །ཉམས་མྱོང་ཡང་
མེད་པར་རྟོགས་པར་བརྫུས། །རྣལ་འབྱོར་ཀུན་ལེགས་ནི་འདི་སྐད་དོ། །གངས་
དཀར་གྱི་ཆུ་རྒྱུན་ཏི་སེ་ན། །འཕགས་པའི་གནས་བརྟན་ཡན་ལག་འབྱུང༌། །དགྲ་
བཅོམ་ལྔ་བརྒྱའི་འཁོར་གྱིས་བསྐོར། ། སངས་རྒྱས་ཀྱི་བསྟན་པ་མ་རྫོགས་བར། །
འཁོར་འདས་ཀྱི་དཔལ་དུ་བཞུགས་སོ་ལོ། །དེ་ཀུན་སྐྱེ་མེད་ཀྱི་རང་ས་ཟིན། །ངན་
སོང་མནར་མེད་ཀྱི་གྲོང་ཁྱེར་ན། །རང་སྡུག་ཚོ་རང་གིས་ཉོ་བ་ཡི། །བྱ་མངས་དེ་
བྱུར་གྱི་སྣ་འདྲེན་ཚོ། །རང་ལ་མི་བསམ་གཞན་ལ་ཁ་ཏ་བྱེད། ། སྐྱབས་དཀོན་
མཆོག་གསུམ་པོ་བློས་སྤངས་ནས། །འཇིག་རྟེན་གྱི་ལྷ་ལ་གསོལ་མཆོད་བྱེད། །དེ་
ཀུན་གྱི་བློ་གཏད་མཐོང་ཙ་ན། །ད་ཐུང་ཐུང་མཐུད་ཀྱི་འདུན་མ་འདི། །ཤིག་ལ་
བརྒལ་ཀྱང་གོང་བའི་ཕྱི་རྒྱབ་ཡིན། ། དོན་འདི་ཀུན་དགོངས་པའི་ཡུལ་དུ་་་་་་
བཞུགས། །ཡུལ་རྒྱལ་ཁམས་ལ་ཕ་ཡུལ་འཚོལ་བ་ཡི། །སྤྲང་པོ་ཀུན་ལེགས་ཀྱི་ཕྲུ་གུ་
ཞིང་སྐྱོང་འདི། །རྒྱལ་ཁམས་ཕྱོགས་མེད་ལ་སོང་ཡོད་པས། །རྟ་བཅོལ་བུ་བཅོལ་
སྙིང་ལ་བཅོལ། །ཆོས་རྗེ་ཀུན་ལེགས་ལ་ཆགས་པའི་ཡོན་བདག་ཚོ། །ཁོང་དཔོན་
སློབ་ཀྱི་ཞབས་ཏོག་འདི་ལྟར་གྱིས། །ཡོད་པས་རྟ་དང་གླང་པོ་ཕུལ། །མེད་པས་
ཁབ་དང་སྐུད་པ་ཕུལ། །འཕྲང་དོག་ས་ཚོ་ལ་སྒྲོལ་འདོན་གྱིས། །ལ་འཇིགས་པ་
ཅན་ལ་སྐྱེལ་མ་གྱིས། །མི་ཆེན་པོ་རྣམས་ཀྱིས་ཐུགས་རྗེས་བཟུང་། ། ཆུང་ཆུང་
རྣམས་ཀྱིས་ཞབས་ནས་ཐེག ། བུ་ཞིང་སྐྱོང་ཁྱོད་ཀྱང་འདོད་ཡོན་སྤོངས། །ཨ་
ཕའི་རྣམ་ཐར་སྐྱོང་གྲོགས་གྱིས། །རྣལ་འབྱོར་ཀུན་དགའ་ལེགས་པ་ངས། །དོན་
ཆོས་དབྱིངས་ཀྱི་ངང་ནས་ལྟ་བ་ཡོད། །མི་ང་ལ་མོས་པའི་དད་ཅན་ཆེ། ། སྐྱེ་བ་
དང་ཚེ་རབས་སུ་འཕྲད་པར་ཤོག ། དེ་ཡང་སྐྱིད་སར་འཕྲད་པར་ཤོག ། མི་
རྒན་ཀུན་ལེགས་མ་ཤི་བ་དང་བཅས། །ཞིང་སྐྱོང་འབྲུག་གྲགས་དཔོན་སློབ་སྐྱིད་
པ་དང་བཅས། །ཞལ་ཡང་ཡང་མཇལ་བའི་བཀྲ་ཤིས་ཤོག །ཅེས་ཆོས་རྗེ་ཀུན་
221



ལེགས་པས་ཞིང་སྐྱོང་འབྲུག་གྲགས་ལ་ལམ་ཡིག་ཏུ་སྤྲིངས་པ་འདི། གླང་ལོ་ཧོར་
ཟླ་གཉིས་པའི་ཚེས་བཅོ་ལྔ་ལ་ཟིལ་གནོན་སྟེང་ནས་བྲིས་པ་བཀྲ་ཤིས་བདེ་ལེགས་
ཕྱོགས་དུས་ཀུན་ཏུ་རྒྱས་གྱུར་ཅིག འཁོར་བ་མྱ་ངན་ལས་འདས་པ་ལ་གཏོགས་
པའི་སངས་རྒྱས་དང་བྱང་ཆུབ་སེམས་དཔའ། རང་སངས་རྒྱས་དང་ཉན་ཐོས་
འགྲོ་དྲུག་གི་སེམས་ཅན་ལུང་མ་བསྟན་དང་བཅས་པ་རྣམས་ཀྱིས་དགོངས་རྒྱུ་དང་
གོ་རྒྱུ་ལ། སྤྱིར་སངས་རྒྱས་ཀྱི་བསྟན་པ་དེ་སེམས་ཅན་ཐར་པ་དང་ཐམས་ཅད་
མཁྱེན་པ་སྒྲུབ་འདོད་ཀྱིས་འཛིན་དགོས། ཡང་དག་པར་རྫོགས་པའི་སངས་
རྒྱས་ལ་བསྟན་པ་ཡོད་མེད་ལ་ཁྱད་མེད། དཔེར་ན་ནོར་བུ་རིན་པོ་ཆེ་ལས་
དགོས་འདོད་འབྱུང་བ་དེ། སེམས་ཅན་རང་སའི་བསོད་ནམས་དང་བསྟུན་པ་
མ་གཏོགས་ནོར་བུ་ལ་འདི་ལ་འདི་སྟེར་གྱི་བློ་མེད། སངས་རྒྱས་ལ་སེམས་ཅན་
འདུ་འདུ་ཤེས་པ་མེད་དེ། སྡུད་པ་ལས། སྙིང་རྗེ་ཆེན་པོ་བསྐྱེད་ཀྱང་སེམས་
ཅན་འདུ་ཤེས་མེད། ཅེས་པའི་དོན་དགོངས་དགོས་རྒྱུ་ཡིན། བསྟན་པ་དེ་
འཛིན་ན་ག་ཙུགས་བྱེད་ཟེར་ན། སངས་རྒྱས་ཀྱི་བསྟན་པ་འཛིན་པ་ལ་ལས་གང་
དང་ཅི་བྱེད་རུང༌། གཞུང་མས་མཛད་ན། སྡིག་པ་ཅི་ཡང་མི་བྱ་ཞིང་། །དགེ་
བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་སུ་འདུལ། །འདི་ནི་
སངས་རྒྱས་བསྟན་པ་ཡིན། །གསུངས་པ་འདི་བདེན་ནམ་བསམ་པ་ཤར། སྟོང་
པ་ཉིད་དང་སྙིང་རྗེ་ཟུང་འབྲེལ་སུ་ལ་ཡོད་པ་དེ་ལ་སངས་རྒྱས་ཀྱི་བསྟན་པ་གནས་
ཤིང་དེས་འཛིན་ཏེ། བྲམ་ཟེ་ཆེན་པོས། སྙིང་རྗེ་དང་བྲལ་སྟོང་པ་ཉིད་ཞུགས་
གང༌། ། དེས་ནི་ལམ་མཆོག་རྙེད་པ་མ་ཡིན་ནོ། ། འོན་ཏེ་སྙིང་རྗེ་འགའ་ཞིག་་་་
བསྒོམས་པས་ཀྱང་། །འཁོར་བ་འདིར་གནས་ཐར་པ་ཐོབ་མི་འགྱུར། །གང་ཡང་
གཉིས་པོ་སྦྱོར་བར་ནུས་པ་དེ། །འཁོར་བ་མི་གནས་མྱ་ངན་འདས་མི་གནས། །
སྲིད་པར་མི་འཁྲུལ་ཞི་བའི་སྐམ་མི་གནས། །ཞེས་པ་དང་དོན་མཐུན་པར་འདུག
222



ནང་དོན་གྱི་བསྟན་པ་ནི་དེ་ཀ་ཡིན་པ་འདུག ཕྱི་ཡི་ཆ་ལུགས་བཅོམ་ལྡན་འདས་
ཀྱི་བཀས་གནང་བའི་ཆོས་གོས་རྣམ་གསུམ་དང་། གདིང་བ་ལྷུང་བཟེད་འཁར་
བསིལ་དབུ་རེག་ཞབས་རྗེན་རྣམས་སུ་འདུག ད་གཞན་མ་རྣམས་ཀྱི་ཆ་ལུགས་
ནི། བཅོམ་ལྡན་འདས་ནི་མ་བཞུགས། བླ་མ་རེ་ལ་ཆོས་ལུགས་རེ། ཆོས་
ལུགས་རེ་ལ་ཆ་ལུགས་རེ་མཛད་ཀྱི་འདུག་པ། དེ་ཀ་ཡང་ཡིན་པའི་བཟོ་འདྲ་བ་
འདུག་ཅིང་། མཁའ་སྤྱོད་དབང་པོའི་གླུ་འཕྲེང་ན། ཆོས་རང་རང་གི་ས་ན་
དོན་དང་ལྡན། །ལུང་གྲུབ་མཐའ་མ་དགོས་བླ་མའི་དྲིན། །གསུངས་པས་དཔྱད་
གཞིགས་མི་བྱེད། ད་ལམ་བླ་མ་མགོན་པོ་དོན་གྲུབ་ཁོ་རང་གི་དད་པས་བླངས་
པ་དང༌། དཔོན་ས་རིན་པོ་ཆེས་ཆོས་ཐམས་ཅད་མཁྱེན་པ་ཐམས་ཅད་གཟིགས་
པ་ཐམས་ཅད་འདུལ་བ་དེའི་དྲུང་དུ། གུར་ཆེན་སྐར་མ་ལྷ་ཁང་གིས་ཐོག་དྲངས་
པའི་འབུལ་ཆེན་རྒྱག་ཏུ་བཞུད་ཡོད་པ། ཀོང་ཡུལ་ཤར་ཕྱོགས་ཀྱི་ཡོན་བདག་
རྣམས་ཀྱིས། ཆུ་རྦ་ཀློང་ཅན་ལ་སྒྲོལ་འདོན་གྱིས། །ལམ་འཇིགས་པ་ཅན་ལ་
སྐྱེལ་མ་མཛོད། །དགེ་བ་བྱང་ཆུབ་ཆེན་པོར་བསྔོ། །འདི་པས་ཀྱང་ཡེངས་མེད་ཀྱི་
ངང་ནས་འགྲིམས། ། ཞྭ་གསེར་མདོངས་ཅན་དྲུང་དུ་འདི་སྐད་ཞུས། ། སངས་
རྒྱས་ཀྱི་བསྟན་པ་དར་བ་དང་། ། སེམས་ཅན་ལ་བདེ་སྐྱིད་འབྱུང་བའི་ཕྱིར། །
དཔོན་གོང་མས་ཐོག་དྲངས་སྡེ་དཔོན་ལ། །སྐུ་ཚེའི་རྒྱལ་མཚན་བསྟན་པ་དང༌། །
རྒྱལ་སྲིད་ཆོས་དང་མཐུན་པ་དང་། །དོན་འགྱུར་མེད་ཁོང་དུ་ཆུད་པ་ཡི། །བཀྲ་
ཤིས་དང་སྨོན་ལམ་དེ་ལྟར་ཞུ། །ཅེས་པ་འདི་བླ་མ་མགོན་པོ་དོན་གྲུབ་ཀོང་ཡུལ་ལ་
འགྲོ་བ་ལ་ལམ་ཡིག་ཅིག་དགོས་གསུངས་པ་ལ། འབྲུག་པ་ཀུན་ལེགས་པས་དུར་
ཁྲོད་ཆེན་པོ་བསིལ་པ་ཚལ་དང་གཉིས་སུ་མེད་པའི་ཕོ་བྲང་། གདུག་པ་ཅན་
མཐའ་དག་སྒྲོལ་བའི་ཁྲིམས་ཁང་། ཆོས་སྐྱོང་དམ་ཅན་རྒྱ་མཚོ་མངོན་སུམ་དུ་
བཞུགས་པའི་གཞལ་ཡས་ཁང་ཆེན་པོ་ཟིལ་གནོན་རྩེ་ནས་བྲིས་པ་དགེ་ལེགས་སུ་
223



གྱུར་ཅིག ཡང་འབྲི་གུང་པ་དང་སྒ་འདྲ་པ་རྣམས། བདག་རྣལ་འབྱོར་ཀུན་
ལེགས་པ། སངས་རྒྱས་མིན་ཀྱང་སངས་རྒྱས་སུ་བཟུང་། གྲུབ་ཐོབ་མིན་ཀྱང་
གྲུབ་ཐོབ་ཏུ་བཟུང་ནས། སྔ་སོར་ཆང་དགོས་ཟེར། དེ་ནས་ཉ་དགོས་ཟེར།
ཡང་ལ་ལ་ཅི་ཟེར་ཅང་མི་ཟེར། སེམས་ཅན་བློ་རིག་མི་གཅིག་པས། བྱ་བརྒྱ་ཁ་
ཤར་ལ་ལྟ་ཚེ་པུ་ཤུད་ཁ་ནུབ་ལ་ལྟ། རི་བོང་ཐུར་རྒྱ་གྱེན་ལ་རྒྱུག་པ་ཅིག་འདུག་
པས། སྒ་འདྲ་པ་རྣམས་ལ་ཉའི་དངོས་གྲུབ་བྱིན་ན་བདག་ལ་སྡིག་པར་འགྱུར་
རམ་མི་འགྱུར་གཤིན་རྗེ་ཆོས་ཀྱི་རྒྱལ་པོའི་སྐུ་གཞོགས་སུ་བསྐོར་ཡང་ཅིག་བཏང་
ནས་ལྟ་དགོས་པ་འདུག་བྱས། འགྲོ་བ་རིགས་དྲུག་ལ་ཐུབ་པ་དྲུག་འདུག་ཀྱང་།
གཞན་མ་རྣམས་ལ་ཞུ་དགོས་མི་འདུག གཤིན་རྗེ་ཆོས་ཀྱི་རྒྱལ་པོ་ལ་ལས་རྒྱུ་
འབྲས་ཀྱི་དབྱེ་བ་འགའ་ཞིག་ཞུ་འཕྲིན་བཀོད་ནས་བཏང་བ་ལ། ཆོས་ཀྱི་རྒྱལ་
པོའི་དྲུང་དུ། ཞུ་བ། མི་འགའ་ཞིག་ནས་བདག་ལ་མཆོག་གི་དངོས་གྲུབ་ཞུ་
ཟེར་བ་ལ། བློ་དང་འཚམས་པའི་ཆོས་སྦྱིན། ཐུན་མོང་གི་དངོས་གྲུབ་དགོས་
ཟེར་བ་ལ། གསེར་དངུལ་ཟངས་ལྕགས། འབྲུ་དང་ཤ་མར། མཚོན་ཆ།
ཁྱད་པར་སྒོ་འདྲ་བ་རྣམས་སྲོག་ཆགས་ཀྱི་དངོས་གྲུབ་དགོས་ཟེར་བ་ལ། གཡག་
ལུག་ཉ་སོགས་སྦྱིན་པ་ན་བདག་ལ་སྡིག་པར་འགྱུར་རམ་མི་འགྱུར་བཀའ་སྩལ་དུ་
གསོལ། ཞེས་ཞུ་འཕྲིན་བཏང་བས། གཤིན་རྗེ་ཆོས་ཀྱི་རྒྱལ་པོའི་བཀའ་ལུང་
ལ། ལེགས་སོ་ལེགས་སོ། །རིགས་ཀྱི་བུ། ཁྱོད་དྲི་བའི་གནད་ལ་ཤིན་ཏུ་མཁས་
པ་ཅིག་འདུག འཇིག་རྟེན་མི་ཡུལ་དེ་ན་མཁས་པ་དང་བཙུན་པ་དང་། གྲུབ་
ཐོབ་ལ་སོགས་པ་མིང་གི་རྣམ་གྲངས་མང་པོ་ཅིག་ཡོད་ཚོད་དུ་འདུག་པ་ལས།
ཆོས་ཐམས་ཅད་བྱམས་པ་དང་སྙིང་རྗེ་བྱང་ཆུབ་ཀྱི་སེམས་སུ་ཉམས་སུ་ལེན་པའི་
འབྲུག་པ་ཀུན་ལེགས་པ་ཁྱོད། སེམས་ཅན་གྱི་ཁམས་དང་དབང་པོ་དང་སྨོན་
ལམ་གྱི་སྟོབས་དང་བསྟུན་པའི་སྦྱིན་པ། སྡིག་ལ་དགའ་བ་རྣམས་སྡིག་པའི་ལས་
224



ལ་སྤྱོད་དུ་ཆུག སྡིག་ལས་ལྡོག་པ་ལ་དགའ་བ་རྣམས་ལ་རྒྱུ་འབྲས་ཀྱི་ཆོས་ཀྱིས་
སྡིག་ལས་ལྡོག་ཏུ་ཆུག ཕར་ཕྱིན་དྲུག་ལ་སྤྱོད་པ་རྣམས་ཕར་ཕྱིན་དྲུག་ལ་སྤྱོད་དུ་
ཆུག སྡུག་བསྔལ་ལ་སྤྱོད་པ་རྣམས་སྡུག་བསྔལ་གྱི་བདེན་པ་ལ་སྤྱོད་དུ་ཆུག་
གང་དུ་ཕྱིན་ཀྱང་ལས་ཀྱིས་མི་ཆུགས་པའི། ས་ཕྱོགས་དེ་ནི་གང་ནའང་ཡོད་མ་
ཡིན། ནམ་ མཁའ་ ལ་ མིན་ རྒྱ་ མཚོའི་ གཏིང༌ ནའང་ མེད། གསུངས་ པས།
དངོས་གྲུབ་གང་ལྟར་སྦྱིན་ཀྱང་། ཁྱེད་རང་ལ་དགེ་སྡིག་གང་ཡང་མི་འབྱུང་།
ང་ གཤིན་རྗེ་ཆོས་ཀྱི་ རྒྱལ་ པོས། འགྲོ་བ་རིགས་དྲུག་ གི་ སེམས་ ཅན་ རྣམས།
རང་རང་གི་ལས་དང་བསྟུན་ནས་རིགས་དྲུག་གི་གནས་སུ་བཏང་བ་མ་གཏོགས།
ངེད་དབང་ཆེ་ནས་བསྒྱུར་ཡང་མ་རྙེད། དེའི་དགེ་སྡིག་གང་ཡང་ང་གཤིན་རྗེ་
ཆོས་རྒྱལ་ལ་སྨིན་པར་མི་འགྱུར། དཔེར་ན། ནོར་བུ་རིན་པོ་ཆེ་ལས་དགོས་
འདོད་དང་དགེ་སྡིག་གང་ཡང་འབྱུང་སྟེ། ནོར་བུ་ལ་དགེ་སྡིག་དང་རྟོག་པས་མ་
གོས། དེ་བཞིན་དུ། སྒ་འདྲ་བ་རྣམས་ལ་ཉའི་དངོས་གྲུབ་སྟེར་ན། ཚེ་སྔོན་
མ་སྒ་འདྲ་བ་ལ་སྲོག་ལན་ཆགས་པའི་ཉ་གང་འདུག་ཁོ་རང་རྣམས་ལ་སྦྱིན་ལ།
ལས་དང་ལས་ཀྱི་རྣམ་པར་སྨིན་པ་འཐབ་ཏུ་ཆུག ནག་ཆེན་དཔོན་པོས་མི་
འཁྱོབས། སྡིག་ཅན་བླ་མས་མི་འཁྱོབས། སེམས་ཅན་གཅིག་གི་ཚེ་ཟད་པ།
སངས་རྒྱས་སྟོང་གི་ནུས་མཐུ་རྡུགས། གསུང་བ་དེ་བདེན་པས་གོ་བར་གྱིས།
ཞེས་ལན་དུ་གནང་བྱུང་བའི་འཕྲལ་མར་ཡི་གེ་འདི་བཏང་ངོ༌། ། མཚོ་ནང་ན་
གནས་པའི་ཉའི་རིགས་སུ་གྱུར་པ་རྣམས་ལ་སྤྲིངས་པ། ན་ནིང་ནས་ཡི་གེ་རིམ་
པར་སོང་བ་བཞིན། ལས་ཀྱི་རྣམ་པར་སྨིན་པ་ཅི་ཡོད་དེ་འཕྲལ་དུ་མ་སྦྱངས་ན།
ནམ་ཕུགས་དམྱལ་བ་ཆེན་པོར་སྐྱེས་ན་མི་འགྱོད་པ་ཨེ་ཡིན། ད་ལྟ་ནས་ལས་ཀྱི་
རྣམ་སྨིན་བརྡ་འདེད་ཀྱི་བུ་ལོན་གང་ཡོད་དེ་སྒོ་འདྲ་བ་རྣམས་ལ་བསྐྱེད་མ་འཕྲིས་
པར་སྤྲོད་ལ། ད་ཕྱིན་ཆད་ཉ་སོགས་དུད་འགྲོའི་ལུས་སྤངས་ནས། དལ་་་
225



འབྱོར་གྱི་མི་ལུས་རིན་པོ་ཆེ་ཐོབ་པར་གྱུར་ཅིག མཚན་ལྡན་གྱི་བླ་མ་དམ་པ་
དང་མཇལ་བར་གྱུར་ཅིག བསླབ་གསུམ་རྣམ་པར་དག་པའི་ཚུལ་ཁྲིམས་བསྲུང་
ནུས་པར་གྱུར་ཅིག མཐར་ཐུག་གསང་སྔགས་རྡོ་རྗེ་ཐེག་པའི་དཀྱིལ་འཁོར་དུ་
སངས་རྒྱ་བར་གྱུར་ཅིག ཅེས་མཚོ་ལ་བསྐུར་བཏང་བས། ལས་ཀྱི་འབྲས་བུ་
ལ་སྤྱོད་པའི་ཉ་རྣམས་ལུས་ཀྱི་ལན་ཆགས་སྐྱེལ་བར་བྱུང་ངོ༌། །
ཡང་རྣལ་འབྱོར་ཀུན་དགའ་ལེགས་པས། འབྲོག་སྒོག་མཁར་དུ་སྡེ་པའི་
བཀའ་སྒྲུབ་པ་ལ་ཡོང་། སླར་འབྲུག་ལ་འགྲོ་གདོང་ནམ་ཟླ་སེ་ཁར་སོང་། དུས་
ཀྱི་འགྱུར་བ་སྣ་ཚོགས་མཐོང་བས་སྐྱོ་གླུ་འདི་བཏང་ངོ༌། །ན་མོ་གུ་རུ། རྐྱང་སེར་
ལ་ཚ་བ་འདི་ལུས་ཀྱིས་ རང་ཚོར། ། སྣལ་གོས་ལ་ཟད་པ་དེ་མིག་གིས་རང་
མཐོང༌། ། ཡང་ནས་ཡང་དུ་ནམ་ཟླ་འགྱུར་བ་འདི་སྐྱོ་མོ་རང་གྲག ། གསུང་
འཕྲིན་ཅིག་ཡོད་པ་དེ་ནམ་ཟླའི་རྒྱལ་མོ་ལ་བསྐུར་ཡོད། །ད་དུང་ཡིན་པས་ནམ་ཟླ་
བསྲུང་བའི་བྱ་ཐབས་འདྲ་ཨེ་ཡོད་ན། །གཡུ་འབྲུག་ལ་ལྡིར་བ་འདི་རྣ་བས་རང་
ཐོས། ། སྦྲང་ཆར་ལ་འབབ་པ་དེ་མིག་གིས་རང་མཐོང༌། །ཡང་ནས་ཡང་དུ་ལོ་ཟླ་
འཛད་པ་འདི་སྐྱོ་རང་གྲག ། གསུང་འཕྲིན་ཅིག་ཡོད་པ་དེ་ཁུ་བྱུག་སྔོན་མོ་ལ་
བསྐུར་ཡོད། །ད་དུང་ཡིན་པས་འབྲས་བུ་སྨིན་པའི་བྱ་ཐབས་འདྲ་ཨེ་ཡོད་ན། །མི་
ལུས་ལ་ཐོབ་པ་འདི་མིག་གིས་རང་མཐོང༌། །ལྷ་ཆོས་ལ་མེད་པ་འདི་སེམས་ཀྱིས་
རང་ཚོར། ། ཡང་ནས་ཡང་དུ་མི་ཚེ་འཛད་པ་འདི་སྐྱོ་མོ་རང་གྲག ། གསུང་
འཕྲིན་ཅིག་ཡོད་པ་དེ་ཚེ་དཔག་མེད་མགོན་ལ་བསྐུར་ཡོད། །ད་དུང་ཡིན་པས་ལོ་
བརྒྱ་ཐུབ་པའི་བྱ་ཐབས་འདྲ་ཨེ་ཡོད་ན། །ཆོས་མེད་པོ་བྱ་བཏང་གི་ཀུན་ལེགས་
ང་། །ད་ལན་གྱི་མི་ཚེ་སྟོང་ཟད་ལ་ཐལ་སོང་། །དུས་ངན་སྙིགས་མའི་སེམས་ཅན་
འཇིག་ཚོ་སྐྱོ་མོ་རང་གྲག་གོ། གསུང་འཕྲིན་ཅིག་ཡོད་དེ་རྡོ་རྗེ་འཆང་ཆེན་ལ་
བསྐུར་ཡོད། །ད་དུང་ཡིན་པས་འབྲས་བུ་སངས་རྒྱས་ཐོབ་དུས་ཅིག་ཨེ་ཡོད་ན། །
226



དེ་ལ་སོམས་ལ་ཨོཾ་བཟང་ལ་ཡིན་པས་མ་ཎི་པདྨེ་རང་བགྲོངས་མཛོད། །ཅེས་སྨྲས་
སོ། ། །
ཡང་སྒྲུབ་པ་བ་ཡེ་ཤེས་དཔལ་བས་སྒྲུབ་པ་ལ་གེགས་སེལ་བོགས་འདོན་གྱི་
མགུར་ཅིག་དགོས་ཟེར་བ་ལ། ངས་དེ་འདྲ་ཚོ་ངའི་ཡང་མེས་འགྲོ་བའི་མགོན་པོ་
གཙང་པ་རྒྱ་རས་ནས་བཟུང་པའི་མི་རབས་རིམ་པ་འགའ་ཞིག་ལ་ཡོད་ཟེར་བ་སྣ་
བས་ཐོས། ད་ལྟ་ང་རང་དང་བཅས་པའི་སྤྲང་པོ་ལྟོ་མ་འཕྱིད་པ་ལ་དེ་འདྲའི་རེ་
གོ་མ་མཛད་ཞུས་པས། ཅིས་ཀྱང་གནང་དགོས་ཟེར། འོ་ན་ཅི་དྲག་གམ་བྱས་
ནས། གཞན་ནི་མ་ཤེས་མོན་པའི་གླུ་འདི་བཏང་ངོ་། །ཤོ་མོ་དེ་ལ་ལི། སྤྱིར་རི་
མཐོ་སར་ཆགས་པའི་ཁ་བ་ཡང༌། །ཀླུངས་དམའ་སར་འབྱུང་བ་དཀའ་ལས་ཆེ། །
ཁ་བའི་ཆགས་ས་རི་མགོ་ཡིན། །ཁ་བ་ཀླུངས་སུ་བབས་ནས་མྱུར་དུ་འཇུ། །དལ་
འབྱོར་མི་ལུས་ཐོབ་པའི་ཁྱུ་རྒྱན་ཡང་། །སྒྲུབ་པ་རི་ལ་བྱེད་པ་དཀའ་ལས་ཆེ། །
བསྟན་པའི་སྙིང་པོ་སྒྲུབ་ཚུགས་ཡིན། ། སྒྲུབ་ཚུགས་ཉམས་ན་རང་གཞན་་་་
བསླུས། ། སྐྱིད་ན་རང་གི་སྔོན་ལས་དང་། ། མཚན་ལྡན་བླ་མའི་བཀའ་དྲིན་
ཡིན། །སྡུག་ན་སྔོན་གྱི་ལས་ངན་འཛད། །སྡུག་བསྔལ་བདེ་བར་བསྒོམ་ན་ཟད། །
ད་ལྟའི་སྡུག་བསྔལ་ཕྲ་མོ་ལས། །ནམ་ཕུགས་དམྱལ་བའི་སྡུག་བསྔལ་སོམས། །
སངས་རྒྱས་གོང་མ་བསྒོམ་པ་བས། །རིགས་དྲུག་སྡུག་བསྔལ་བསྒོམ་པ་ཟབ། །ང་
མོན་པའི་ཁ་ནས་དེ་སྐད་སྨྲས། །ཁྱོད་དབུས་གཙང་གི་མི་རྣམས་བསམ་བློ་ཐོངས།
ཡང་ཀོང་རྟ་འདི་འཐེན་ནོ། ། ཕྱ་མོ་དེ་ཨ་ལོ། ལོ་མོ་དེ་ལ་མོ། དབྱངས་རྟ་
འཐེན་པའི་རྒྱ་ལམ་ལ་འདི་རང་བདེ་བྱུང་ཨའོ་ཨའོ། །མི་ལུས་ནི་ཐོབ་དམ་ཆོས་
དང་མཇལ། །སྒྲུབ་པའི་རྒྱལ་མཚན་ཚུགས་པ་འདི་དགའ་མོ་ཡིན་ནོ་ཨའོ་ཨའོ། །
ད་དུང་སྒྲུབ་ཡུན་རིང་པ་ཡི་བཀྲ་ཤིས་ཤོག་ཅིག་གུ་ཡེ་གུ་ཡེ། །མཚན་ལྡན་ནི་མཇལ་
གདམས་ངག་ནི་ཐོབ། །གོ་མྱོང་རྟོགས་གསུམ་རེ་ཡོད་པ་བརྟན་པ་ཐོབ་པ་འདི་
227



དགའ་མོ་ཡིན་ནོ་ཨའོ་ཨའོ། ། ད་དུང་བྱང་སེམས་འབྱོངས་པ་ཡི་བཀྲ་ཤིས་ཤོག་
ཅིག་གུ་ཡེ་གུ་ཡེ། །ཐོར་བྱུང་ན་གློད་ཅིག་སྒྲིམ་གྲགས་པའི་སྐྱོན་ཡིན། །རྨུགས་བྱུང་
ན་སྒྲིམས་ཤིག་ གློད་དྲག་པའི་སྐྱོན་ཡིན། ། ཡོན་ཏན་བྱུང་ན་མ་སྒྲོག་ཨ་ཁུ་ཆོས་
བརྒྱད་ཀྱིས་སླེབས་པ་ཡིན། ། སྐྱོན་བྱུང་ན་མ་གསང་རང་འདོད་ཕུགས་སུ་སླེབས་
པ་ཡིན། །གང་བྱེད་ཀྱང་བྱང་ཆུབ་ཀྱི་སེམས་དང་མ་བྲལ་ཨང་། །དེ་ལས་ལབ་རྒྱུ་
མི་འདུག་ཡང་ཏིག་སེམས་ལ་ཞོག་ཨང་། ། ཅེས་འབྲུག་པ་ཀུན་ལེགས་ཀྱིས་སྨྲས་
སོ། །
ཡང་སྐབས་ཤིག་ན་དྲུང་ཐོས་གྲོལ་རས་ཆེན་པས། རོ་སྙོམས་འདི་འབྲུག་
པའི་ཞབས་ཁྱད་དུ་བྱེད་ཀྱི་འདུག་པས། རིག་པ་སྐད་ཅིག་མའི་ཐོག་ཏུ་ཉམས་སུ་
ལེན་པའི་རྐང་གྲངས་དྲུག་ཀ་ཚང་བ་ཅིག་ཞུ་ཟེར་བ་ལ་འདི་བྱས་སོ། །སེམས་ཧྲིག་
གེ་ཡེ་རེ་སྤྲོས་དང་བྲལ། །དེ་མ་བཅོས་བཞག་པ་ཆོས་ཀྱི་སྐུ། ། གློ་བུར་གྱི་རྟོག་
པའང་དེ་ཀ་རང་། །དེ་རང་སར་འཇོག་པ་དང་པོ་ཡིན། །ཉོན་མོངས་ཀྱི་སྣང་བ་
སྣ་ཚོགས་པ། །རང་བཞིན་གྱི་རྒྱུ་ལས་མི་འདའ་བའི། ། མཉམ་བཞག་ཁོར་ཡུག་
གཅིག་ཏུ་ཐོངས། །ལམ་ཁྱེར་གྱི་གཙོ་བོ་དེ་ཀ་ཡིན། ། ལྷ་འདྲེ་རང་སེམས་ཀྱི་ཆོ་
འཕྲུལ་ལ། ། རྟོག་པ་འདྲེ་རུ་མ་བཟུང་བར། །ཅིར་སྣང་སེམས་ཀྱིས་བྱས་པར་
བསྒོམ། ། ཐམས་ཅད་སྐྱེ་མེད་ཀྱི་ཡི་དམ་ཡིན། །འགྲོ་དྲུག་གི་སེམས་ཅན་ཇི་སྙེད་
པའི། །སྡུག་བསྔལ་ཁུར་ནུས་ཀྱི་བློ་ཤེད་བསྐྱེད། །བདག་གཞན་གཉིས་མེད་དུ་ཁོ་
ཐག་ཆོད། །སྡུག་བསྔལ་རང་བཞིན་མེད་པར་འཆར། །ན་ཚ་སྔོན་གྱི་ལས་དབང་
ལ། །སྤོང་བློ་མ་བྱེད་ལྷོད་དེ་ཞོག ། སྡིག་སྒྲིབ་སྦྱོང་བའི་འཕྱགས་ཤིང་ཡིན། །
སྡུག་བསྔལ་བདེ་ཆེན་ཁྱད་པར་མེད། །འཆི་བ་རྣམ་རྟོག་སྤོང་ལེན་ལ། །འཆི་རྒྱུ་
འདུག་གམ་མི་འདུག་ལྟོས། ། སྤྲོས་བྲལ་འོད་གསལ་གྱི་འཁོར་ལོ་ལ། །རིག་པ་ཟང་
ཐལ་དུ་ཐལ་ལེ་ཐོངས། །རོ་སྙོམས་ཟེར་ན་དེ་འདྲས་ཡོང་། ། སྡུག་པ་དང་གཅིན་
228



བསྲེས་ཟ་བ་དང་། །རོ་གོས་དང་མི་ཤ་ལ་ལོངས་སྤྱོད་ཅིག ། གང་བྱུང་གི་སྨྱོན་
སྤྱོད་བྱེད་པ་ལ། །རོ་སྙོམས་པའི་ཐུགས་འཁུར་མ་བཞེས་མཛོད། །བྱས་པས།
འོ་ན། གཞི་ལ་འཁྲུལ་པ་ཡོད་དམ་མེད། འདི་ཇི་ལྟར་ཡིན་གསུངས་པ་ལ།
འདི་སྐད་ཞུས། ཆོས་རྗེ་ལྷུན་གྲུབ་བདེ་ཆེན་པས། དུས་འཁོར་ནས་ལུང་་་་
དྲངས། གཞི་ལ་འཁྲུལ་པ་གཏན་མེད་ན། །གཞི་དེ་འབྲས་བུ་ཉིད་དུ་འགྱུར། །
འཁྲུལ་པ་ལམ་ནས་བྱུང་ཟེར་ན། །ལམ་དེ་འཁོར་བའི་ཐོག་མར་འགྱུར། །འཁྲུལ་
པ་ སྔར་ མེད་ གསར་ བྱུང་ ན། ། སངས་ རྒྱས་ ནས་ ཀྱང་ འཁྲུལ་ པར་ འགྱུར། །
གསུངས་པའི་ལུང་འདི་བདེན་ནམ་བསམ་པ་ཤར་བྱས། གླུ་འདི་བཏང་ངོ༌། །
འཁྲུལ་དང་མ་འཁྲུལ་འདི་གཉིས་ངོ་བོ་གཅིག །དེ་ལ་སྔ་ཕྱི་འདུག་པ་བསམ་པས་
མཐོང་། ། སེམས་དང་གཟུགས་ལའང་སྔ་ཕྱི་དེ་དང་མཚུངས། །འཁྲུལ་པས་མ་
རིག་འཁྲུལ་པའི་དབུས་ནས་འདྲེས། །བདེ་གཤེགས་སྙིང་པོའི་ཕོ་བྲང་སེམས་ཅན་
ཡིན། །ཕྱོགས་ཙམ་དཔེ་ཡིས་མཚོན་པར་ནུས་པ་སྟེ། །ཡང་དག་དཔེ་ཡིས་སྟོན་པ་
ག་ལ་སྲིད། ། ལྷུན་སྡེ་རབ་འབྱམས་གསུངས་པའི་ཆོས་སྐད་དེ། །ཡང་དག་དོན་
དང་ལྡན་པར་ཁོ་བོས་མཐོང་། །ཚིག་སྐམ་ཕྲེང་བའི་ཆོས་སྐད་སྨྲ་བ་ལས། ། རང་
སེམས་དྲན་པས་ཟིན་པའི་མཉམ་བཞག་དགའ། །སྤྲ་སྤྲོས་མ་མང་མ་སློབ་དོན་ལ་
བསྒྲིལ། ། ཅེས་དང་ཡང་། རྣམ་རྟོག་རང་ངོ་ཤེས་པ་མཉམ་བཞག་གི་རྟེན་་་་
འབྲེལ། ལེགས་ཚོགས་ཐམས་ཅད་འགྲིག་པ་ཆོས་ཀྱི་རྟེན་འབྲེལ། སྡིག་སྒྲིབ་
ཀུན་ལ་མི་འཛེམས་ན་ངན་སོང་གི་རྟེན་འབྲེལ། ཀུན་ལ་བྱམས་པ་བསྒོམ་པ་བྱང་
སེམས་ ཀྱི་ རྟེན་འབྲེལ། གང་བྱུང་ སེམས་ སུ་ ཤེས་ པ་ ཕོ་ཆོད་ཀྱི་རྟེན་འབྲེལ།
གཞན་ཡང་མང་པོ་གཅིག་འདུག་སྟེ་ཞོག་ལ་ཐོངས། སྣང་བ་འདི་གང་ཡིན་ཟེར་
ཙ་ན། སྣང་བ་འདི་རང་གིས་བཅོས་པར་འདུག རང་སྣང་འགགས་ནས་དེ་
ཀར་གདའ། རྣམ་པ་རྣམ་རྟོག་ཏུ་ཡོད་པ་ལ། རང་བཞིན་སྐྱེ་འགག་དང་བྲལ་
229



བར་ཡོད་པས། རྣམ་རྟོག་ཆོས་སྐུ་ཟེར་བ་འདུག ཆོས་སྐུ་ཟེར་བ་དེ་ལ་བཟང་
རྟོག་ཞུགས་ནས་བཟང་པོ་ཡ་ཆས་ཡོད་བསམ། རྣམ་རྟོག་རེ་ལ་ངན་རྟོག་གི་སྟག་
དྲི་རྣམ་པ་ཅིག་ཡོད་བསམས་ནས་ཧ་ཅང་ ཐ་དད་དུ་ཕྱེ་དྲགས་ པའི་སྐྱོན་ཡིན།
མི་དགེ་བའི་བྱེད་པ་སྣ་ཚོགས་སུ་སྤྱོད་པ་རྣམ་རྟོག་ཏུ་སྣང་བ་མི་འགག་ལ། སྣང་
བ་དེ་ཀའི་ངོ་བོ་བྱུང་གནས་འགྲོ་གསུམ་དང་བྲལ་བར་ཡོད་པས་ཆོས་སྐུ་ཡིན་པར་
རྟོགས་དགོས། ཆོས་ཀྱི་དབྱིངས་འདུས་མ་བྱས་པ་ལ་མིང་དང་མཚན་མའི་ཡི་གེ་
མེད་པས་སྨྲར་མེད། དེ་བློ་འདས་ཡིན་པས་བློས་བསམ་དུ་མེད། ནཱ་དའི་རང་
སྒྲ་ལས་གཞན་པའི་སྒྲས་བརྗོད་དུ་མེད་པས་ན་སྨྲ་བསམ་བརྗོད་དུ་མེད་པ་དེ་ལྟར་
ཡིན་ནོ། །ཅེས་སྨྲས་སོ། ། །
ཡང་སྔར་ཙན་སྟོན་པ་ཉམས་བྲོ་ཟེར་བ་ཅིག་གིས། རི་ཁྲོད་དང་བས་
མཐར་སྒྲུབ་པ་ལ་རྩེ་གཅིག་ཏུ་བཞུགས་དུས། འཁོར་འདས་ཀྱི་ཆོས་ཐམས་ཅད་
ལ། འདི་བྱས་ན་འདི་ཡོང་། འདི་བྱས་ན་འདི་མི་ཡོང་གི་ཁེ་དང་ཉེས་དམིགས་
ཐུགས་ལ་བཀྲ་ལམ་སྟེ་ཤར་ནས། ཉམས་ཟུར་ཏེ། གཙང་པ་བྲོ་པ། བྱ་པ་བྲོ་
པ། ལྷོ་བ་བྲོ་བའི་སྤྱང་ཤོན། སྤྱང་ཆུང་ཨ་ལི་དགའ་ལ་སོགས་ཏེ། འཕྲལ་
གཡས་ཆུང་ལ་ཕུགས་དོན་བཟང་བ་འགའ་རེ་བསྟན་བཅོས་སུ་བཀོད་འདུག་པ།
རྣལ་འབྱོར་ཀུན་དགའ་ལེགས་པ་འོན་བསམ་འགྲུབ་མཁར་དུ་བོགས་ལེན་པར་
ཕྱིན་དུས། ཡར་ཆུང་ནས་ནང་པ་ཆོས་མཛད་པ་ལ། ངེད་ཀྱི་ཟླ་ལ་གཙང་པ་བྲོ་
བའི་བཙུན་པ་གཅིག་ཡོད་པས། བྲོ་པའི་བསྟན་བཅོས་བཤད་པས་དེ་ཆོས་རང་
དུ་འདུག་གསུངས་པ་ལ། དེ་འདྲ་བའི་ཚིག་ངས་ཀྱང་ཤེས་བྱས་ནས་བསྟན་
བཅོས་འདི་བཤད་དོ། །པཀྵི་ལ་བྱ་བའི་ཀུན་ལེགས་ང་། །ཀུན་ལེགས་ལ་བྱ་བའི་
ཉམས་དགའ་ང་། །ད་བསྟན་བཅོས་ལ་བྱ་བའི་ཚིག་གསུམ་ཞུ། །ང་ཡར་ལ་མཆོད་
པ་རྣམ་གསུམ་ཡོད། །ཡར་ལ་མཆོད་པ་རྣམ་གསུམ་དེ། བཅོམ་ལྡན་ཤཱཀྱ་ཐུབ་
230



ཀྱིས་ཐོག་དྲངས་ པའི། ། དགྲ་བཅོམ་ལྔ་བརྒྱའི་འཁོར་ཚོགས་མཆོད། ། གནས་་་
བརྟན་བཅུ་དྲུག་གིས་ཐོག་དྲངས་པའི། ། ཐེག་ཆེན་གྱི་བྱང་སེམས་འབུམ་ཕྲག་
མཆོད། ། བདེན་པ་གཉིས་ཀྱིས་ཐོག་དྲངས་པའི། ། ལུང་དང་རྟོགས་པའི་ཆོས་
རྣམས་མཆོད། །ངེད་མཆོད་པ་གསུམ་གྱི་བསྟན་བཅོས་ཡིན། །ད་མི་མཆོད་པ་
གསུམ་གྱི་བསྟན་བཅོས་ཡོད། །སྙིང་རྗེ་མེད་པའི་བླ་མ་དེ་ང་མི་མཆོད། །སྦྱིན་པས་
མི་ཚིམ་པའི་སྤྲང་པོ་དེ་ང་མི་མཆོད། །ཕུལ་བས་མི་མཉེས་པའི་དཔོན་པོ་དེ་ང་མི་
མཆོད། །དེ་མི་མཆོད་པ་གསུམ་གྱི་བསྟན་བཅོས་ཡིན། །ད་མི་བྱེད་པ་གསུམ་གྱི་
བསྟན་བཅོས་ཡོད། །བདེན་གཏན་ཚིགས་མེད་པའི་རྒྱུ་འདྲེ་དེ་ང་མི་བྱེད། །ཆོས་
མེད་པའི་སེར་གཟུགས་དེ་ང་མི་བྱེད། །གོ་ཆ་བློ་ཤེད་མེད་པའི་དམག་མི་དེ་ང་མི་
བྱེད། ། དེ་མི་བྱེད་པ་གསུམ་གྱི་བསྟན་བཅོས་ཡིན། ། ད་མི་འཛིན་པ་གསུམ་གྱི་
བསྟན་བཅོས་ཡོད། །ཡུལ་ལོག་རྒྱག་པའི་རྫོང་གོག་དེ་ང་མི་འཛིན། །ནས་མེད་
པའི་བང་བ་དེ་ང་མི་འཛིན། །ཐིགས་པ་མི་ཐུབ་པའི་ཁང་རུལ་དེ་ང་མི་འཛིན། །
དེ་མི་འཛིན་པ་གསུམ་གྱི་བསྟན་བཅོས་ཡིན། །ད་མི་འཁྱོབས་པ་གསུམ་གྱི་བསྟན་
བཅོས་ཡོད། །མི་འཁྱོབས་པ་གསུམ་གྱི་བསྟན་བཅོས་དེ། ། སྡིག་ཅན་དེ་བླ་མས་མི་
འཁྱོབས་པ། །ནག་ཅན་དེ་དཔོན་པོས་མི་འཁྱོབས་པ། ། བུ་ངན་དེ་ཕ་མས་མི་
འཁྱོབས་པ། ། དེ་མི་འཁྱོབས་པ་གསུམ་གྱི་བསྟན་བཅོས་ཡིན། །ད་འཁྱོབས་པ་
གསུམ་གྱི་བསྟན་བཅོས་ཡོད། །འཁྱོབས་པ་གསུམ་གྱི་བསྟན་བཅོས་དེ། །ཚེ་སྔོན་
བསོད་ནམས་བསགས་པའི་མི། །གང་དུ་བསྡད་ཀྱང་སྐྱིད་པས་འཁྱོབས། །དམ་
ཆོས་སྙིང་ནས་བསམ་པ་དེ། །བཅོམ་ལྡན་ཤཱཀྱ་ཐུབ་པས་འཁྱོབས། །དང་པོའི་
ལས་འབྲེལ་ཡོད་ཙ་ན། །མི་ལྕོགས་ཀྱིས་ཕྱུག་པོ་འཁྱོབས་པ་ཡིན། །དེ་འཁྱོབས་པ་
གསུམ་གྱི་བསྟན་བཅོས་ཡིན། །ད་མི་བདེན་པ་གསུམ་གྱི་བསྟན་བཅོས་བཤད། །
མི་བདེན་པ་གསུམ་གྱི་བསྟན་བཅོས་དེ། །མ་བསགས་པའི་ཕྱུག་པོ་དེ་མི་བདེན་པ་
231



ཡིན། ། སོ་ནམ་མ་བྱས་པའི་སྟོན་ཐོག་དེ་མི་བདེན་པ་ཡིན། ། ཚོགས་གཉིས་མ་
བསགས་པའི་སངས་རྒྱས་དེ་མི་བདེན་པ་ཡིན། །དེ་མི་བདེན་པ་གསུམ་གྱི་བསྟན་
བཅོས་ཡིན། །ད་བློ་དྲོ་བ་གསུམ་གྱི་བསྟན་བཅོས་ཡོད། །བློ་དྲོ་བ་གསུམ་གྱི་བསྟན་
བཅོས་དེ། ། སངས་རྒྱས་ཀྱི་ཐུགས་རྗེ་འདི་མཐོང་ཙ་ན། ། སྐལ་ལྡན་གྱི་སློབ་མ་ཚོ་
བློ་རེ་དྲོ། །ལས་རྒྱུ་འབྲས་ཀྱི་རྣམ་སྨིན་འདི་མཐོང་ཙ་ན། ། སྡིག་ལ་འཛེམ་པའི་
ཆོས་པ་ཚོ་བློ་རེ་དྲོ། །བཏང་འགྲོ་བཞག་སྡོད་བུ་རྟ་འདི་འཛོམ་ཙ་ན། །དཔོན་པོ་
དང་ཆེན་པོ་ཚོ་བློ་རེ་དྲོ། །དེ་དྲི་བ་གསུམ་གྱི་བསྟན་བཅོས་ཡིན། ། ད་ཟུར་བ་
གསུམ་གྱི་བསྟན་བཅོས་ཡོད། ། ཟུར་བ་གསུམ་གྱི་བསྟན་བཅོས་དེ། ། ལས་ངན་
སྡིག་པ་འདི་བསགས་ཟེར་ན། །དཀོན་མཆོག་གསུམ་པོ་དེ་ཟུར་སེ་ཟུར། །ཚེ་སྔོན་
ནས་བསོད་ནམས་དེ་མ་བསགས་ན། །ད་ལྟ་སྐྱིད་པ་པོ་ཟུར་སེ་ཟུར། །བྱ་ཁ་བའི་
ལྔ་བ་དེ་མཐོང་ཙ་ན། ། ལྷོ་ཁ་བའི་སྐེ་ཀྲོང་དེ་ཟུར་སེ་ཟུར། །དེ་ཟུར་བ་གསུམ་གྱི་
བསྟན་བཅོས་ཡིན། ། ད་འཕྱུར་བ་གསུམ་གྱི་བསྟན་བཅོས་ཡོད། །འཕྱར་་་་་
གསུམ་གྱི་བསྟན་བཅོས་དེ། །དམན་སོལ་མོའི་སྐུ་ཕུག་དེ་ཡོད་པ་ལ་འཕྱར། །ཕོ་བློ་
ལད་པོའི་འདུན་མ་དེ་ནག་ཆང་ལ་འཕྱར། །བན་ཆོས་མེད་ཀྱི་ཆོས་གོས་དེ་ཇ་ལ་
འཕྱར། །དེ་འཕྱར་བ་གསུམ་གྱི་བསྟན་བཅོས་ཡིན། ། ད་ངོམས་པ་གསུམ་གྱི་
བསྟན་བཅོས་ཡོད། ། ངོམས་པ་གསུམ་གྱི་བསྟན་བཅོས་དེ། གསུང་རབ་མ་་་
མཐོང་བའི་ཆོས་སྐད་ལ་སྐེ་ལང་ངོམས། །ནང་ན་མེད་པའི་རྫུན་རྒྱབ་ལ་གཡར་པོ་
ངོམས། ། ལྟོ་མ་འཕྱིད་པའི་ཁ་དེ་ནས་གསོལ་འདེབས་ངོམས། །དེ་ངོམས་པ་་་
གསུམ་གྱི་བསྟན་བཅོས་ཡིན། །ད་མི་ངོམས་པ་གསུམ་གྱི་བསྟན་བཅོས་ཡོད། །མི་
ངོམས་པ་གསུམ་གྱི་བསྟན་བཅོས་དེ། །རང་ཡུས་ཀྱང་མི་ལ་མི་ངོམས་མོ། །ཆོས་
ཟབ་མོ་དེ་བདུད་ལ་མི་ངོམས་མོ། །ནོར་ཡོད་པ་དེ་མི་ལྟོགས་ལ་མི་ངོམས་མོ། །དེ་
མི་ངོམས་པ་གསུམ་གྱི་བསྟན་བཅོས་ཡིན། ། ད་མ་མཐོང་བ་གསུམ་གྱི་བསྟན་་་་
232



བཅོས་ཡོད། ། མ་མཐོང་བ་གསུམ་གྱི་བསྟན་བཅོས་དེ། །གྱད་ཀྱི་དཔྲལ་བའི་ནོར་
བུ་དེ། །གྱུད་པ་རང་གིས་མ་མཐོང་ངོ༌། །དབུལ་པོའི་ཁྱིམ་གྱི་ནོར་གཏེར་དེ། །
དབུལ་པོ་རང་གིས་མ་མཐོང་ངོ༌། །རང་སེམས་ལ་ཡོད་པའི་སངས་རྒྱས་དེ། ། སོ་
སྐྱེ་རང་གིས་མ་མཐོང་ངོ༌། །དེ་མ་མཐོང་བ་གསུམ་གྱི་བསྟན་བཅོས་ལགས། །ད་
མ་ཚོར་བ་གསུམ་གྱི་བསྟན་བཅོས་ཡོད། །མ་ཚོར་བ་གསུམ་གྱི་བསྟན་བཅོས་དེ། །
དམྱལ་བར་འགྲོ་བ་དེ་སྡིག་ཅན་གྱིས་མ་ཚོར་རོ། །སྡོམ་པ་ཤོར་བ་དེ་བཙུན་པས་མ་
ཚོར་རོ། །དམག་ཁྲལ་ཡོང་བ་དེ་ས་ཞིང་འཛིན་མཁན་གྱིས་མ་ཚོར་རོ། ། དེ་མ་
ཚོར་བ་གསུམ་གྱི་བསྟན་བཅོས་ལགས། །ད་མ་སུན་པ་གསུམ་གྱི་བསྟན་བཅོས་
ཡོད། །མ་སུན་པ་གསུམ་གྱི་བསྟན་བཅོས་དེ། །ཆོས་རྗེ་ཀུན་ལེགས་པ་ཆུང་མས་མ་
སུན་པ། ། ཤར་མོ་ཚོ་བྱིས་ཕྲུག་གིས་མ་སུན་པ། །བཙུན་པ་ཚོ་དཀོར་གྱིས་མ་སུན་
པ། ། དེ་མ་སུན་པ་གསུམ་གྱི་བསྟན་བཅོས་ལགས། །ད་བཀྲ་ཤིས་པ་གསུམ་གྱི་
བསྟན་བཅོས་ཡོད། །བཀྲ་ཤིས་པ་གསུམ་གྱི་བསྟན་བཅོས་དེ། །མི་ལུས་དབང་པོ་
ཚང་བ་དེ་ལུས་ཀྱི་བཀྲ་ཤིས་ཡིན། ། ངག་ཚིག་བཙུན་པ་དེ་ངག་གི་བཀྲ་ཤིས་་་་
ཡིན། ། སེམས་འཁྲུལ་པ་མེད་པ་དེ་སེམས་ཀྱི་བཀྲ་ཤིས་ཡིན། ། ད་བཀྲ་ཤིས་པ་
གསུམ་གྱི་བསྟན་བཅོས་མཛོད། །བྱས་སོ། ། །
ཡང་། གཞན་མི་མཐོང་རབ་བསམ་པའི་བླ་མ་དེ་གད་མོ་བྲོ། །དད་པ་
དང་བརྩོན་འགྲུས་མེད་པའི་སློབ་མ་ཡང་གད་མོ་བྲོ། ། གཡོག་མོ་མི་བསམ་པའི་
དཔོན་པོ་དེ་གད་མོ་བྲོ། །དཔོན་པོ་མི་བསམ་པའི་གཡོག་པོ་ཡང་གད་མོ་བྲོ། །སོ་
ནམ་མི་ཤེས་པའི་ཞིང་འདེབས་དེ་གད་མོ་བྲོ། ། བོགས་མ་མི་འཁྱེར་བའི་ཁྲལ་་
གཞིས་དེ་གད་མོ་བྲོ། ། རྐང་བྲོ་མི་ཤེས་པའི་གདོང་རྒྱག་དེ་གད་མོ་བྲོ། །བྱམས་
སྙིང་རྗེ་མེད་པའི་སེམས་བསྐྱེད་དེ་གད་མོ་བྲོ། །མཇེ་མི་ལང་པའི་ཤར་མོ་དེ་གད་མོ་
བྲོ། །ཆོས་མི་བྱེད་པའི་བཙུན་ཚུགས་དེ་གད་མོ་བྲོ། །ནས་མེད་པའི་ཐན་པ་ཁ་ཕོ་
233



ཁྱེར་དེ་གད་མོ་བྲོ། །ལྟ་བ་ཁ་ལ་ཁྱེར་བའི་སྒོམ་པ་དེ་གད་མོ་བྲོ། །སྤྱོད་པ་རྩིང་པོའི་
ཐོ་ཅོ་དེ་གད་མོ་བྲོ། ། འབྲས་བུ་ཡིད་སྨོན་ལ་རེ་བའི་དམ་ཆོས་དེ་གད་མོ་བྲོ། །
གནག་ལུག་མེད་པའི་འབྲོག་པ་དེ་གད་མོ་བྲོ། ། གྲོས་མེད་པའི་གཙོ་བོ་དེ་གད་མོ་
བྲོ། །གཡུ་མེད་པའི་མགོ་བོ་ཀོ་སྐུམ་གྱིས་བསྡམས་པ་གད་མོ་བྲོ། ། ཅེས་འབྲུག་པ་
ཀུན་ལེགས་ཀྱི་ཁ་ནས་གང་འཐོན་ལབས་པ་ཡིན་ནོ། །ཡང་ཀུན་ལེགས་པ་རང་ལ་
རང་ཁྲེལ་བའི་གླུ་འདི་འཐེན་ནོ། ། ཕ་ཡུལ་ཉེ་འབྲེལ་བསྐྱུར་བའི་རྣལ་འབྱོར་པ། །
ཐག་ཆོད་མཐའ་རུ་ཕྱིན་པ་མི་འདུག་པས། །དཔོན་སའི་ས་ཆ་ཟོ་ཞིག་ཀུན་ལེགས་
པ། ། བརྡ་མཚོན་གཟུགས་སྐུའི་བླ་མ་དམ་པ་ལ། །ཞབས་ཏོག་བསྒྲུབ་པས་མཉེས་
པ་མི་འདུག་པས། །རང་སེམས་བླ་མར་སྒོམས་ཤིག་ཀུན་ལེགས་པ། །ས་གཅིག་
ཆགས་ སྡང་བཟུང་པའི་ས་ཆ་འདིས། ། སེམས་ལ་བདེ་བ་ཡོང་བསམ་མི་འདུག་
པས། ། ལྷོ་མོན་ཡར་འབྲོག་བསྐོར་ཅིག་ཀུན་ལེགས་པ། །གཉེན་ལ་རེ་བའི་གདུང་
སེམས་དྲག་པོ་འདིས། ། ཡིད་ལ་རེ་བ་འགྲུབ་བསམ་མི་འདུག་པས། ། གཉེན་་་་
བཤེས་དགྲ་རུ་ལྟོས་ཤིག་ཀུན་ལེགས་པ། ། མཐའ་བྲལ་ཡིད་ལ་བྱས་པའི་ལྟ་བ་་
འདིས། ། དམིགས་མེད་སྒོམ་པ་ཡོང་བསམ་མི་འདུག་པས། ། ཕྱོགས་མེད་གང་
ཤར་སྐྱོངས་ཤིག་ཀུན་ལེགས་པ། །ས་བརྐོ་རྡོ་སློག་བྱས་པའི་ཁང་གཞིས་འདིས། །
འདི་ཕྱིའི་གཏན་ཁང་ཡོང་བསམ་མི་འདུག་པས། ། ཕ་ཁང་ལྕོག་བུར་འཚོལ་ཞིག་
ཀུན་ལེགས་པ། །གཞན་ལ་ཤོད་པའི་ཁྲིད་ལུང་ལྕེ་བདེ་འདིས། །རང་ལ་དགོས་
དུས་ཕན་བསམ་མི་འདུག་པས། ། སེམས་ཀྱི་དེ་ཉིད་ལྟོས་ཤིག་ཀུན་ལེགས་པ། །
འཁྲུལ་མེད་བླ་མ་སེམས་སུ་མ་ཤེས་པའི། ། གཉིད་ སྟབས་གཅོག་པའི་འོ་དོད་་་
གསོལ་འདེབས་འདིས། ། དོན་གྱི་བྱིན་རླབས་འཇུག་བསམ་མི་འདུག་པས། །ཁ་
རོག་སེམས་ལ་ལྟོས་ཤིག་ཀུན་ལེགས་པ། ། མདོར་ན་སྤྱོད་ལམ་བྱ་བ་གང་བྱེད་
ཀྱང༌། །རང་སྐྱོན་རྩད་ནས་སྤོང་སེམས་མ་བྱུང་ན། །མཚན་མའི་ཆོས་ཀྱིས་མི་ཕན་
234



ཀུན་ལེགས་པ། །ཅེས་སྨྲས་སོ། །
ཡང་ཆོས་རྗེ་བདེ་སྤྲུག་པ་རྒྱང་མཁར་གླིང་ནས་ཡར་འབྲོག་ལ་ཕྱིར་ལོག
རྣལ་འབྱོར་ཀུན་ལེགས་ཡར་ཀླུངས་ལ་ཕྱིར་ཡོང་དུས། ཡང་ཡང་ཨེ་འཕྲད་མི་
ཤེས་བསམ། བདེ་བ་སྤུག་པར་སྙིང་གཏམ་གླུ་རུ་བླངས་པ། ཚེ་འདིའི་འདུན་
མ་རྨི་ལམ་གློག་སྤྲིན་འདྲ། །མྱུར་དུ་ཕ་ཕད་སྐྱིད་དུས་མ་འཕྲད་ན། །འཆི་བདག་
གཤིན་རྗེ་ནམ་ཡོང་མི་ཤེས་པས། །མགྱོགས་པར་ཡར་ཀླུངས་ཤོག་ཅིག་བདེ་སྤུག་
པ། །མི་དབང་གོང་མའི་མཐུ་རྩལ་ཆེན་པོ་ལས། །དེང་སང་ཐོག་མཐའ་བར་དུ་
བདེ་དུས་འདིར། །བདེ་སྐྱིད་དཔལ་འབྱོར་འཛོམས་པའི་བཀྲ་ཤིས་ཡོད། །བསམ་
ཚད་འགྲུབ་པར་ཤོག་ཅིག་བདེ་སྤུག་པ། །བུམ་ཅན་ཁེགས་པའི་རྟ་ལ་མ་བཞོན་
ན། །འཕྲལ་གྱི་དམིགས་པ་སྐམ་ཁའི་ལག་སྟབས་འདྲ། །ཆུ་ནང་འཛུལ་ཙ་ཡོང་བ་
དཀའ་མོ་ཡོད། །རྩ་རླུང་ལུས་ལ་འཆུན་ཅིག་བདེ་སྤུག་པ། །འདི་ཕྱིའི་འདུན་མ་
སྔོན་གྱི་ལས་ཡིན་པས། །འཕྲལ་ཕུགས་བྱ་བ་རང་གི་སེམས་ལ་དྲིས། ། རྒྱུ་འབྲས་
རྟེན་འབྲེལ་ཆོས་རྣམས་ཀུན་གྱི་གཤིས། །ལས་ཀྱི་རྒྱུ་འབྲས་སོམས་ཤིག་བདེ་སྤུག་
པ། །རྙིང་མའི་མདོ་རྒྱུད་རྒྱ་མཚོའི་གཏིང་དང་འདྲ། །སྙིགས་མའི་སྔགས་འཆང་
ཡུར་ཆུའི་ཆུ་ལས་ཐུང་། །ཆོས་དང་རྒྱ་མཚོའི་གཏིང་ནི་མི་དཔོགས་པས། །རང་
སེམས་སྙིང་པོར་ལྟོས་ཤིག་བདེ་སྤུག་པ། །ཡེ་ཤེས་མཁའ་འགྲོའི་བྱིན་རླབས་རྒྱ་ཆེ་
འདིས། །འཕྲིན་ལས་རྣམ་བཞིའི་དངོས་གྲུབ་མ་ཐོབ་ན། །ལས་ཀྱི་མཁའ་འགྲོ་
བཙུན་མའི་སྒོ་བསྲུང་འདིས། ། འཕྲལ་ཕུགས་ཟ་ཁ་འགགས་སོ་བདེ་སྤུག་པ། །
སངས་རྒྱས་གསུང་རབ་མཐའ་དག་མ་མཐོང་བའི། །རི་བོང་ར་ཡི་ཚིག་རྩོད་ཐ་
སྙད་འདིས། །དོན་གྱི་གོ་བ་མཐའ་དག་མི་ལོངས་པས། ། ཕ་རོལ་ཕྱིན་པའི་དོན་
སྒོམས་བདེ་སྤུག་པ། ། དམ་པའི་ཆོས་དང་འཕགས་པའི་དགེ་འདུན་གཉིས། །
གཏན་གྱི་སྐྱབས་མཆོག་མིན་ཞེས་གསུངས་ན་ཡང་། །མཆོག་གི་བདེ་བ་ཆེན་པོ་མ་
235



ཐོབ་པར། །དཀོན་མཆོག་གསུམ་དང་མ་འབྲལ་བདེ་སྤུག་པ། །ལས་ཀྱི་མཐའ་ནི་
སུས་ཀྱང་རྟོགས་པར་དཀའ། །ལུས་ཀྱང་དེ་བཞིན་ངག་ཡིད་དེ་ཁོ་ན། ། སངས་
རྒྱས་ཡོན་ཏན་མཐའ་ཡང་རྟོགས་པར་དཀའ། །དེ་འདྲའི་དོན་དེ་ལྟོས་ཤིག་བདེ་
སྤུག་པ། །སྔར་བྱས་ལས་ཀྱི་རྒྱུ་ལ་ཕྱི་མའི་འབྲས། །འདས་པའི་རྗེས་སུ་བརྗེད་པ་
མི་འདུག་པས། །ད་ལྟ་འདི་ཕྱིའི་འདུན་མ་སྔོ་བགྲང་གིས། ། རྒྱུ་འབྲས་ཁྱད་དུ་མ་
གསོད་བདེ་སྤུག་པ། ། ཚེ་འདིའི་འདུན་མ་གང་བྱས་ཁྲོམ་ཐོག་ཆོད། ། ད་ལྟའི་
འདུན་མ་བློ་བདེ་དཔལ་དུ་འདུག ། གཏན་གྱི་འདུན་མ་སྒྲུབ་པ་དཀའ་ལགས་
པས། །རང་གིས་རང་ལ་སོམས་ཤིག་བདེ་སྤུག་པ། །མདོར་ན་ཆོས་དང་འཇིག་
རྟེན་ཐམས་ཅད་ལ། །རང་མགོ་མི་འདོན་གཞན་མགོ་བསྐོར་བ་མང་། །དེ་འདྲའི་
ཚུལ་གྱིས་ཐམས་ཅད་བསླུ་ལགས་པས། །ཉིན་མཚན་འོག་འགྱུ་ཐོངས་ཤིག་སྡེ་སྤུག་
པ། །ཅེས་ཆོས་རྗེ་བདེ་སྤུག་པ་ལ་བསྙད་པའོ། །
ཡང་འོད་གསལ་ཟེར་བའི་མཆེད་པོ་ལ་གདམས་པ། དལ་འབྱོར་མི་ལུས་
ཐོབ་པའི་སྒོམ་ཆེན་ལ། །ཚེ་འདིར་སྙིང་པོ་ལེན་བསམ་མི་འདུག་པས། ། སྙོམས་
ལས་རི་ཁར་ཉོལ་ཞིག་བདེ་གསལ་བ། །དབྱར་དགུན་ཕྱོགས་བཅུར་འཁྱམས་པའི་
སྒོམ་ཆེན་ལ། །སྟན་རྡོལ་སྒྲུབ་པ་ཡོང་བསམ་མི་འདུག་པས། །བྱིན་ཚད་ལེན་པར་
རྒྱུགས་ཤིག་བདེ་གསལ་བ། །འཁོར་དུ་སྒོམ་མ་མང་པོས་བསྐོར་བ་ལ། །སོ་ཐར་
འདུལ་བ་ཡོད་བསམ་མི་འདུག་པས། ། རྒན་མོའི་རུས་འོག་དཀྲོགས་ཤིག་བདེ་
གསལ་བ། །རྒྱུན་པར་སྤྱི་ལ་འཆོས་པའི་སྒོམ་ཆེན་ལ། །ཕྱི་ཚིས་གསོག་འཇོག་ཆེད་
བསམ་མི་འདུག་པས། ། ས་བརྐོ་རྡོ་སློག་གྱིས་ཤིག་བདེ་གསལ་བ། ། གསོལ་་་་་
འདེབས་འོ་དོད་འབོད་པའི་སྒོམ་ཆེན་ལ། ། ཆོས་སྐུའི་མོས་གུས་ཡོད་བསམ་མི་
འདུག་པས། ། རྒྱུན་པར་ཕ་རད་རྒྱོབས་ཤིག་བདེ་གསལ་བ། །ཐམས་ཅད་དགྲ་རུ་
ལངས་པའི་སྒོམ་ཆེན་ལ། །བྱམས་དང་སྙིང་རྗེ་ཡོད་བསམ་མི་འདུག་པས། །ཕ་
236



ཚན་ཐམས་ཅད་ཕུད་ཅིག་བདེ་གསལ་བ། །ནོར་རྫས་ཐམས་ཅད་ཡོད་པའི་སྒོམ་
ཆེན་ལ། །ཆོག་ཤེས་ཞེན་ལོག་ཡོད་བསམ་མི་འདུག་པས། ། རྒས་རུང་ཐམས་ཅད་
སྐོར་ཅིག་བདེ་གསལ་བ། ། ཐམས་ལམ་ཁ་ལ་འཁྱེར་བའི་སྒོམ་ཆེན་ལ། །འཛག་
བདེ་ཁེགས་པ་ཡོད་བསམ་མི་འདུག་པས། ། རྒས་ཁར་སྤྲང་ཕྲུག་འཆོས་ཤིག་བདེ་
གསལ་བ། ། སྟོང་ལྟ་ཧོད་པོར་འཇོག་པའི་སྒོམ་ཆེན་ལ། །མཐའ་བྲལ་སྟོང་ཉིད་
ཡོད་བསམ་མི་འདུག་པས། ། རྒྱུ་འབྲས་ཁྱད་དུ་གསོད་ཅིག་བདེ་གསལ་བ། །ཀུན་
ལ་དམ་ཆོས་འཆད་པའི་སྒོམ་ཆེན་ལ། ། སེམས་ལ་འཇོག་སོ་ཡོད་བསམ་མི་འདུག་
པས། །དམ་ཆོས་ཁ་ལ་ཁྱེར་ཅིག་བདེ་གསལ་བ། །ཁྲོམ་ལ་དབང་བསྐུར་བྱེད་པའི་
སྒོམ་ཆེན་ལ། ། གསང་སྔགས་དམ་ཚིག་ཡོད་བསམ་མི་འདུག་པས། ། དམ་ཆོས་
ནོར་ཕྱིར་ཤོད་ཅིག་བདེ་གསལ་བ། །སྙིང་ནས་འཆི་བ་མ་དྲན་སྒོམ་པ་ལ། །དོན་
གྱི་སྙིང་པོ་ཡོད་བསམ་མི་འདུག་པས། འཕྲལ་གྱི་ལྟོ་འཕྱིད་གྱིས་ཤིག་བདེ་གསལ་
བ། །ཅེས་པ་འདི་སྒྲུབ་པ་བ་བདེ་གསལ་ན་རེ། སེམས་ལ་ཕན་པ་ཅིག་དགོས་
ཟེར་བ་ལ་འབྲུག་པ་ཀུན་དགའ་ལེགས་པས་དེ་མ་ཐག་ཏུ་སྨྲས་པའོ། །
ཡང་རྣལ་འབྱོར་ཀུན་ལེགས་ཀྱི་དྲུང་དུ་ཀོང་མོ་གསུམ་མཆོག་གིས་གླུ་བཏང་
བ་ལ། ཚེ་འདིའི་འདུན་མ་ནི་འདི་ཁ་ཡིན་པ་འདུག ཕྱི་མའི་འདུན་མ་དེ་ལྷུས་
འཐིངས་ཚར་ཡོད་དོ། ། ཀོང་མོ་གསུམ་མཆོག་ངའི་འདུན་མ་འདི་ག་འདྲས་ཡིན་
ན་ཨའོ། ། ངས་ཡར་ལ་བལྟས་པས་མཆོད་གནས་ཆོས་དང་མཐུན་པ་ཡང་མ་་་
མཐོང་། །ང་འབུལ་བ་རྒྱག་པའི་ཁོ་ ཐག་དེ་རྦད་ཆད་སོང་། ། ཡར་འདྲེན་མི་་་
དགོས་མར་མཛད་ཐུགས་ལ་ཞོག་ཨང༌། ། མར་ཁམས་གསུམ་ན་འཁོར་བའི་འགྲོ་
དྲུག་ལ་བལྟས་པས། །སེམས་ཅན་སྡུག་བསྔལ་བསུ་སྐྱེལ་ཡོད་མེད་དེ་གཅིག་ཀྱང་
མོ་མཐོང་། །བྱང་སེམས་སྙིང་རྗེ་སྒོམ་མཁན་ཚོ་སེམས་ལ་ཞོག་པས། །སེམས་ཅན་
ལས་ཀྱི་རྣམ་སྨིན་ལ་ཐར་དུས་མི་འདུག་པ་སེམས་དེ་ལ་ཞོག ། ཆོས་དབྱིངས་
237



མཐའ་དབུས་དང་བྲལ་བ་དེ་ནི་དུས་གསུམ་སངས་རྒྱས་ཀྱིས་ཀྱང་མ་གཟིགས། །
ལས་ངན་འཁོར་བའི་མཐའ་འདི་ནི་སེམས་ཅན་སྤྱི་ཡིས་མ་གོ། །རང་ངོ་རང་ཤེས་
ཀྱི་སྒོམ་ཆེན་ཡོད་ན་འཁྲུལ་མེད་ཤོད་གྲོགས་གྱིས་ཨང་། ། གསུང་རབ་དོན་གྱི་
དགོངས་པ་དེ་ནི་རབ་འབྱམས་པ་ལ་ཡང་མི་འདུག ཚིག་རྩོད་གཅིག་ལན་་
གཉིས་འཇལ་དེ་ནི་བཙུན་ཆུང་ཚོས་ཀྱང་ཤེས་འདུག་གོ། །བཀའ་བཅུ་ཁ་བརྡར་
ཡོད་ན་ལུང་རིག་གིས་ཤགས་འབྱེད་གྱིས་ཨང་། །ཁ་མཁས་དོན་མ་རྟོགས་ཚོ་ཞལ་
རོག་པར་བཞུགས་མཛོད། ། ངའི་སྙིང་གཏམ་ཡིན་ནོ་སེམས་དེ་ལ་ཞོག་ཨང་། །
གདོང་གཏད་པའི་ཁྱོ་བོ་དེ་ནི་བསད་སོང་། །ཆུང་ནས་བསྐྱངས་པའི་ཕྲུ་གུ་འདིས་
ནི་བསླབས་ཚད་མི་ཉན་པ་འདུག་གོ། །ལས་ངན་འཁོར་བའི་ཁྱིམ་ཐབ་འདི་ག་
འདྲས་རང་ཡིན་ན་ཨང་། །ཟེར་རོ། །དེ་ལ་འབྲུག་པ་ཀུན་ལེགས་ཀྱིས་མོའི་སེམས་
གསོ་བའི་གླུ་འདི་བཏང་ངོ༌། ། དུས་གསུམ་སངས་རྒྱས་ཞིང་དག་པར་བཞུད་པས་
མཆོད་གནས་རྙེད་པར་དཀའ་བ་དེ་བདེན་ཏེ། །སེམས་ཅན་ལས་ཀྱི་རྣམ་སྨིན་ལ་
སངས་རྒྱས་ཆོས་དང་དགེ་འདུན་འབྱོན་པ་རང་དཀའོ། །ཁ་ལ་དཔགས་པའི་ཟན་
རེ་ཟ་རོགས་གྱིས་དང་ང་ཡིས་སྨྲས་བྱུང་གྱིས་ཨང་། །འཁོར་བ་སྡུག་བསྔལ་གྱི་རྒྱ་
མཚོར་ལས་ཀྱི་རྣམ་སྨིན་ལ་སྤྱོད་པ་ལ་དུས་གསུམ་སངས་རྒྱས་ཀྱི་ཐུགས་རྗེ་རྡུགས་
འདུག་གོ། །བྱང་སེམས་རང་སྡུག་ཉོ་བ་ཚོ་ ཕོངས་ཀྱི་མེ་བཙའ་དཔྲལ་བས་་་་་་
ལོངས། །ཆོས་དབྱིངས་མཐའ་དང་བྲལ་བ་ལ་མཐོང་ཅི་ཡོང་མཐོང་རྒྱུ་ཡོད་ན་སྤྱི་
པས་གོ་ཡོང་། །སུས་ཀྱང་མི་རྟོགས་པ་འདི་ཆོས་དབྱིངས་ཀྱི་ཁྱད་ཆོས་ཡིན་ནོ། །
གསུང་རབ་ཚིག་ཏུ་གོ་བ་དེ་ཚིག་ཏུ་ཤེས་པ་འཁྱེར་སོང་། ། སེམས་འཛིན་སྡུག་
བཙིར་ལ་ཞེན་པ་ཚོ་ནི་རི་ཁའི་སྒོམ་ཆེན་པས་འཁྱེར་སོང་། །ལྷ་ཆོས་བློ་ཤེད་ལ་རེ་
བ་ཚོ་ནི་རྟོགས་ལྡན་རྣམ་པས་འཁྱེར་སོང་། ། ཆོས་རྗེ་ཀུན་ལེགས་པ་ལ་དེ་གང་
ཡང་མི་འདུག་པས། །བུ་མོ་སེམས་པ་མ་སྐྱོ་ཀོང་ཡུལ་ཤར་ཕྱོགས་ལ་སོང་ཨང་། །
238



ཡོན་མཆོད་སྐྱིད་པའི་དུས་ཙ་ན་མཇལ་བའི་སྨོན་ལམ་ཞུའོ། །བྲག་སྟོད་བཙན་པོ་
ལ་སྡོད་པའི་བྱ་རྒྱལ་གྱི་རྒོད་པོ། །ཁྱོད་ཟན་བུ་ཤ་ཁྲག་ཟ་དུས་ཐག་རྙི་ལ་ཟོབས་
ཤིག། ཀོང་པོ་གཉེན་ཚན་བཟང་པོའི་བུ་མོ་གསུམ་མཆོག ། ཁྱོད་ཀོང་ཡུལ་ལ་
འགྲོ་ན་ཕྱི་ནང་ཐམས་ཅད་ལ་བསྒྲིམས་ཤིག ། གཅན་གཟན་སྡེར་ཆགས་ཀྱི་རྒྱལ་
པོ་སེང་གེ་དཀར་མོ། ། ཁྱོད་ཁྲོ་གཏུམ་གྱི་ང་རྒྱལ་གཞན་གྱིས་མི་ཐུབ་སྟེ། །རང་
འཆི་ཙ་ན་ཁོག་པ་འབུ་ཡིས་མ་ཟོས་པ་གྱིས་ཨང་། །ཆོས་ཐ་སྙད་ལ་ཞེན་པའི་དགེ་
བཤེས་རྣམ་པ་ཚོ། །ཕྱི་རིག་པའི་གནས་ལ་དང་མཁས་པར་འདུག་སྟེ། །ནང་རིག་
པའི་ཡེ་ཤེས་ལ་མ་རྨོངས་པ་མཛོད་ཨང་། །རི་འགོལ་སར་སྒྲུབ་པའི་སྒོམ་ཆེན་རྣམ་
པ་ཚོ། ། ཕྱི་སྒྲུབ་ཚུགས་ལ་ཁག་འདོགས་དང་མི་འདུག་ལགས་ཏེ། །ནང་འཁྲུལ་
མེད་ཀྱི་གཏན་ས་འཛིན་གྲོགས་རང་མཛོད་ཨང་། །ཧཱུྃ་ཕཌ་ཀྱི་འབྲུག་སྒྲ་ལྡིར་བའི་
རྟོགས་ལྡན་རྣམ་པ་ཚོ། །ད་ལྟ་འཁོར་འདས་ལ་བརྩི་བཞག་དང་མི་འདུག་སྟེ། །
ཕུགས་རྒྱུ་འབྲས་ཀྱིས་མ་བསླུས་པ་མཛད་གྲོགས་རང་མཛོད་ཨང་། ། དཔའ་སྡེ་
ཐོར་ཅོག་དང་གྲི་རིང་རྒྱུད་འཛུགས་རྣམ་པ་ཚོ། །ད་ལྟ་སྙོམས་ཆུང་ཚོའི་མདུན་ན་
རྫིག་པོ་དང་འདུག་སྟེ། །དེང་སང་ཁྲིམས་རྭ་རུ་སླེབས་ཙ་ན་མ་འཇིགས་པ་མཛོད་
ཨང་། །དཔྱིད་ཀ་བྱུང་ཚད་ལེན་པའི་མི་ལྟོགས་རྣམ་པ་ཚོ། ། སྟོན་ཁ་བསྐྱེད་དང་
བཅས་ནས་ཕུལ་ཆོག་དང་ཟེར་ཏེ། །ཕྱུག་པོ་བྲེ་སྲང་ཁྱེར་ཙ་ན་མ་འགྱོད་པ་གྱིས་
ཨང་། །ལེན་མཁན་བྱུང་ཚད་ལ་གཏོང་བའི་ཕྱུག་པོ་རྣམ་པ་ཚོ། །ཡི་གེ་སྟོང་པ་
བཟུང་ནས་ཐེབས་ཚད་བུ་ལོན་དང་གཏོང་སྟེ། །ད་ལྟ་དཔྱིད་ཀའི་གཏམ་འཊི་
དེང་སང་སྟོན་ཁ་མི་བདེན་ནོ། །མི་ལྕོགས་ངོ་ཚ་མེད་བྱུང་ཙ་ན་མ་འགྱོད་པར་གྱིས་
ཨང་། །དམ་ཆོས་ཟབ་ཁྱད་འབྱེད་པའི་བླ་མ་རྣམ་པ་ཚོ། །མི་གཞན་ལ་ཤོད་ཙ་ན་
ཟབ་ཟབ་འདྲ་མོ་འདུག་སྟེ། །རང་ནང་དུ་བལྟས་ཙ་ན་ཟབ་མོ་རང་དཀའོ། །རང་
གཞན་གཉིས་ཀ་མ་བསླུས་པ་ཅིག་བླ་མ་རྣམ་པས་གྱིས་ཨང་། །ཆོས་བཤད་འབྲུག་
239



སྟོང་ལྡིར་བ་ཙམ་བྱས་ན་མཁས་པའི་ཁྱུ་རུ་ཚུད་པ་འདྲ་འདུག་སྟེ། །དོན་གྱི་གོ་བ་
མ་ལྷོངས་ན་ཚིག་རྐྱང་ནེ་འུ་ཙོའི་འདོན་པ་དང་འདྲའོ། །མཐའ་དྲུག་ཚུལ་བཞིའི་
གོ་བ་མ་ལོག་པའི་བཤད་པ་ཅིག་དགེ་བཤེས་རྣམ་པས་གྱིས་ཨང་། །འཕྲལ་ཡོད་
ཡོད་འདྲ་བའི་ཁྲིམས་ལུགས་མཛད་མཁན་གྱི་དཔོན་ཚོ། ། མཐོན་པོའི་གཉའ་
གཅོག་དམའ་པོའི་སྒབ་སྐྱོང་བྱུང་ན་ཁྲིམས་ལུགས་འཆོས་པ་མི་འདུག་སྟེ། །ཁྲིམས་
ལུགས་གཞུང་མ་ཅིག་བྱེད་ན་སྤྱི་སྙོམས་ཡོད་པ་ཅིག་བཤེར་དཔང་ལ་གཏོང་བ་
ཞུ། ། བདེན་གཏན་ཚིགས་མ་སྡུར་བར་རྟབ་རྟབ་ལ་ཁྲིམས་གཅོད་མ་མཛད་སྡེ་
དཔོན་གྱི་རྣམ་པ་ཚོ། །ཞེས་པ་འདི་ཆོས་རྗེ་ཀུན་ལེགས་ཀྱིས་ཀོང་མོ་གསུམ་མཆོག་
ལ་མན་ངག་ཏུ་སྤྲིངས་པའོ། །
ཡང་སྐབས་ཤིག་ན་ངེད་རང་གི་གྲྭ་པ་རྣམས་ཆོས་དང་མ་མཐུན་སྣ་ཚོགས་
ཞིག་འདུག་པས་སྙིང་གཏམ་བཞི་བཅུ་མ་འདི་སྨྲས་སོ། ། ནམ་མཁའི་རང་
བཞིན་ཡེ་ནས་སྟོང་ཀྱང་སྤྲིན་དང་ན་བུན་ཁུག་སྣ་སོགས་ཀྱི་སྒྲིབ་དང་གསལ་དང་
སྣ་ཚོགས་ཆོ་འཕྲུལ་སྟོན་པ་ནམ་མཁའི་བདག་པོའི་དབྱིངས་ན་འཁོད་པ་ཡིན་ནོ་
ཀྱེ། །སེམས་ཀྱི་རང་བཞིན་གདོད་ནས་དག་ཀྱང་རྟོག་དང་མི་རྟོག་འཛིན་དང་མི་
འཛིན་ཅིར་ཡང་སྣང་བ་གདོད་མའི་སེམས་ལ་འཆར་ཞིང་ནུབ་པའི་བདག་ཉིད་
ཡིན་ནོ་ཀྱེ། ། ཁྲོ་ཕུ་ལོ་ཙཱའི་སྙིང་གཏམ་སུམ་ཅུ་པ། །ཚིག་གི་ལེགས་བཤད་དོན་
དང་མཐུན་པར་འདུག །འབྲུག་པ་ཀུན་ལེགས་རྩེད་མོའི་ཁ་སྒོ་ལས། །མ་བཅོལ་
བུ་མོའི་ཆང་འཆོལ་འདི་སྨྲས་སོ། །དལ་འབྱོར་མི་ལུས་ཐོབ་དཀའ་ཐོབ་ན་ཡང་། །
དོན་མེད་ཚེ་འདིའི་བྱ་གཞག་མཁས་པས་གཡེངས། །འཆི་བའི་ནང་པར་འགྱོད་
པས་མི་འཚེངས་པས། །ད་ལྟ་བསམ་མནོ་གཏོང་བ་སྙིང་གཏམ་ཡིན། །འཆི་བ་
དྲན་ནས་ཆོས་སྒོར་ཞུགས་ལགས་ཀྱང་། །སེར་གཟུགས་སྐྱ་བོའི་སེམས་དང་མ་
བྲལ་ན། །ཚེར་མ་དར་གཏུམས་རང་གཞན་གཉིས་ཀ་བསླུ། །ཆོས་དང་སེམས་
240



རྒྱུད་བསྲེ་བ་སྙིང་གཏམ་ཡིན། །ཡོན་ཏན་ཅུང་ཟད་སྐྱེས་ནས་དགེ་བཤེས་བྱས། །
རིག་པའི་གནས་ལ་ཚིག་རིགས་མཁས་ན་ཡང་། །ཚིག་གི་བསྙེམས་པས་དོན་ལ་མི་
སྙོགས་ པས། ། གནས་ལུགས་དོན་ལ་བསམ་པ་སྙིང་གཏམ་ཡིན། ། དབང་བཞི་
ལུས་ལ་བསྐུར་བའི་སྔགས་པ་དེ། །ཡི་དམ་བསྐྱེད་རྫོགས་འབད་པས་བསྒྲུབས་ན་
ཡང་། ། གདོད་ནས་དཀྱིལ་འཁོར་ཆེན་པོར་མ་ཤེས་ན། ། རྔ་བརྡུང་འབག་་་་་
འཆམས་ཀྱིས་བསླུ་སྙིང་གཏམ་ཡིན། ། ཁྲི་ཁར་འཛེགས་པའི་བླ་མ་སློབ་དཔོན་
དེ། །གྲྭ་སློབ་མཛོ་རྟ་ཡོན་བདག་གིས་བསྐོར་ཀྱང་། །བྱམས་དང་སྙིང་རྗེའི་ཐུགས་
རྗེ་མི་ལྡན་ན། །རང་གཞན་གཉིས་ཀ་བསླུའོ་སྙིང་གཏམ་ཡིན། །ཁ་མཁས་མིག་
བཙུམ་ཐལ་མོ་སྦྱོར་བ་ཡི། །དམ་པའི་ཆོས་ལ་མི་བསམ་སློབ་བུ་ལ། །བྱིན་རླབས་
སྙིང་ལ་འཇུག་པ་མི་སྲིད་པས། །སྙིང་ནས་སངས་རྒྱས་སྒྲུབ་པ་སྙིང་གཏམ་ཡིན། །
དང་པོའི་དད་པ་སོ་མ་སྐྱེས་པ་ཡིས། ། མ་བརྟགས་བླ་མར་དམ་ཆོས་ཞུས་ནས་
ནི། ། སྐྱོན་མཚང་རྟོགས་ནས་འདོར་དགོས་བླ་མ་འདིས། །འདི་ཕྱི་གཉིས་ཀ་་་
བསླུའོ་སྙིང་གཏམ་ཡིན། །ཚིག་གི་གོ་རིམ་མ་འཛོལ་དོན་སྟོན་པ། ། བརྒྱུད་ནས་
བརྒྱུད་པར་གདམས་པའི་དམ་ཆོས་འདི། །བྱིན་རླབས་དངོས་གྲུབ་འབྱུང་བའི་
ལམ་ཡིན་པས། ། རང་བཟོའི་བསྟན་བཅོས་ཀྱིས་བསླུ་སྙིང་གཏམ་ཡིན། ། དགྲ་
གཉེན་གྱིས་གཟིར་རྟབ་རྟབ་དཔོན་འཚོལ་བ། །ལན་གཅིག་མགོ་བོ་ཐོན་ཙམ་བྱུང་
ནའང་། ། རྒྱུན་དུ་མི་སྐྱོང་ཁྲལ་དམག་བྱུང་དུས་འདེད། ། བརྟགས་ཤིང་དཔྱད་
ནས་དཔོན་འཚོལ་སྙིང་གཏམ་ཡིན། །གཟུགས་དང་ལང་ཚོ་རྩལ་ལྡན་སྐད་སྙན་
པ། །གསེར་དངུལ་མཛོ་རྟའི་ཕྱག་རྟེན་འཁུར་བ་ཡང༌། །མ་བརྟགས་བར་དུ་བློ་
འགེལ་བྱེད་པ་ཚོ། ། ཆེན་པོ་གཡོག་གིས་བསླུའོ་སྙིང་གཏམ་ཡིན། །ཞུ་རྟེན་ཁུར་
ནས་ས་ཁང་ཞུ་མཁན་མང་། །བོགས་ཁྲལ་འདེད་ཚེ་ཁ་མཚུལ་རྫ་རི་འདྲ། །ཆང་
བན་གང་གིས་ཁལ་བརྒྱའི་གཏན་ཁྲ་ཞུ། །འདི་འདྲའི་མི་སྡེས་བསླུའོ་སྙིང་གཏམ་
241



ཡིན། །ཕྲ་རགས་རྟོག་པ་ཞི་བའི་མཉམ་བཞག་འདིས། །གསལ་སྟོང་གཉུག་མའི་
རང་ངོ་མཐོང་ལགས་ཀྱང་། ། རྒྱུ་འབྲས་ཁྱད་གསོད་སྟོང་ལྟ་ཧད་པོ་འདིས། །དོན་
གྱི་གནས་ལུགས་མི་རྟོགས་སྙིང་གཏམ་ཡིན། ། རྫོགས་ཆེན་ཆོས་རྣམས་ཀུན་གྱི་
མཐར་ཐུག་སྟེ། །གདོད་མའི་མགོན་པོའི་འོད་ཚེ་མི་འགྱུར་ལ། །བྱས་ཆོས་བྱིས་
པའི་རྩེད་མོའི་མགོ་སྐོར་འདིས། །ཟབ་ལམ་ཟ་ཆོག་བསྒྱུར་རོ་སྙིང་གཏམ་ཡིན། །
མཐའ་བྲལ་ཟུང་འཇུག་དབུ་མའི་ལྟ་བ་འདི། །ཡིད་ལ་མི་བྱེད་གཟུང་འཛིན་ལམ་
ལས་འདས། ། གཅིག་དང་འདུ་བྲལ་རྟག་ཆད་གོ་ཡུལ་འདིས། །ཟབ་ཆོས་རྟོག་
གེར་བསྒྱུར་རོ་སྙིང་གཏམ་ཡིན། །སེམས་ཅན་སྙིང་རྗེས་རྗེས་སུ་འཛིན་པ་ལ། །
རྟེན་འབྲེལ་བསྡུ་བ་བཞི་པོས་སྒྲིག་དགོས་རྒྱུར། །རི་བསྙིལ་མཚོ་དཀྲུག་ཤིང་གཉན་
གཅོད་པ་འདིས། །འདྲེ་སྲིན་སེམས་རྒྱུད་དཀྲུག་གོ་སྙིང་གཏམ་ཡིན། །རང་གི་
སེམས་ཀྱི་གདུག་རྩུབ་ཞི་བ་ན། ། སེམས་ཅན་ཀུན་གྱི་དོན་རྣམས་འབད་མེད་
འགྲུབ། །འགྲོ་དོན་བྱེད་ཟེར་རང་འདོད་སྒྲུབ་པ་འདིས། །དཀོར་གྱིས་རང་ཉིད་
བསྲེག་གོ་སྙིང་གཏམ་ཡིན། ། རང་གིས་ཆོས་ཀྱི་གནད་མཚང་ལྟ་བ་འདི། །གོང་
མའི་ཆོས་ཀྱི་རྣམ་ཐར་ཡིན་ན་ཡང་། །གཞན་ལ་འཕྱ་བ་ཁཱ་ཏའི་མི་གཙང་མཆུ། །
ས་གཙང་གཞན་ལ་འཕྱི་འདྲའི་སྙིང་གཏམ་ཡིན། །འདུལ་བ་ཆོས་ཀྱི་གཞི་མ་ཤིན་
ཏུ་ཡིན། །མི་དགེ་བཅུ་སྤོང་དགེ་བཅུ་ལེན་ནའང་། །ཚུལ་ཁྲིམས་མཆོག་ཏུ་འཛིན་
པའི་བཙུན་པ་ཚོ། །ཟབ་ལམ་ཁྱད་དུ་མ་གསོད་སྙིང་གཏམ་ཡིན། །ཐོར་ཚུགས་
རུས་རྒྱུན་ཁ་ཊཾ་སྟག་ཤམ་བརྒྱན། །གསང་སྔགས་སྤྱོད་པའི་རྒྱན་ཆ་རྣམ་པར་དག།
བོང་བུས་སེང་གེའི་པགས་པ་གྱོན་པ་ཡིས། ། ལྟོ་ཕྱིར་གསང་སྒྲོག་ཚོར་རོ་སྙིང་་
གཏམ་ཡིན། །དབང་གསུམ་དངོས་གྲུབ་སྟེར་བའི་རིག་མ་འདི། །མ་གསང་སྒྲུབ་
དང་ས་སྤྱོད་སྡུག་བསྔལ་བྱེད། །བུ་མོ་བཙུན་མའི་འཁོར་གྱིས་བསྐོར་བ་འདིས། །
རྩ་ལྟུང་བདུན་པ་འཕོག་གོ་སྙིང་གཏམ་ཡིན། །སངས་རྒྱས་ཆོས་རྣམས་སྡིག་སྤོང་
242



དགེ་སྒྲུབ་གཅིག ། དེ་ལ་འགལ་བ་སྤོང་རྒྱུ་གཅིག་ཀྱང་མེད། །རང་རང་སོ་སོའི་
ཟ་ཁ་དགག་པ་ལ། །གཅིག་གིས་གཅིག་ལ་མ་སྨོད་སྙིང་གཏམ་ཡིན། །རང་གི་ཉོན་
མོངས་དགྲ་བོ་ཐུལ་བ་ན། །སངས་རྒྱས་བསྟན་པ་དེའི་ལག་ན་གནས། །གཞན་གྱི་
སྲོག་གཅོད་གཏད་སེར་གཏོང་བ་འདིས། ། རང་གི་བྱང་སེམས་འཆོར་རོ་སྙིང་
གཏམ་ཡིན། ། གནས་ལུགས་གཉུག་མ་རྟོགས་པའི་ཤེས་རབ་དང༌། ། དེའི་རང་
མདངས་སྙིང་རྗེའི་འདུ་འགོད་ཉིད། །རི་ཁྲོད་དབེན་པ་བསྟེན་པའི་སྙིང་རུས་
ལ། །དེ་གཉིས་མེད་ཐབས་མེད་དོ་སྙིང་གཏམ་ཡིན། །རང་སྟོང་མཐའ་བྲལ་དབུ་
མའི་ལྟ་བ་འདི། ། གདོད་མའི་དབྱིངས་ན་བརྗོད་མེད་ངང་དུ་གནས། །དེ་ལ་
གཞན་སྟོང་ཧོར་འདྲའི་མགོ་གནོན་གྱིས། །གཉིས་ཀ་བདེན་མེད་མ་གཏོང་སྙིང་
གཏམ་ཡིན། །འབྲི་ཁུང་ཆོས་ཀྱི་རྒྱལ་པོའི་གདན་འདྲེན་འདིས། ། ཞྭ་ནག་ཐམས་
ཅད་མཁྱེན་པ་མཉེས་གྱུར་ཀྱང་། །འཁྱགས་ལྟོགས་རྟ་ཕྱུགས་འཆི་བའི་སྡུག་བསྔལ་
འདིས། ། སྒར་པའི་ཡི་ཐག་མ་གཅོད་སྙིང་གཏམ་ཡིན། །མི་དབང་གོང་མ་ཆེན་
པོའི་སྐུ་མཚམས་དང༌། །ཀོང་དཀར་དཔོན་པོ་ཐུགས་ཅག་ཐག་པ་ལེགས། །ཀུན་
ལ་སྙོམས་པའི་འཛིན་སྐྱོང་མ་གནང་ན། ། སྡེ་སྲིད་སིལ་བུར་འགྲོའོ་སྙིང་གཏམ་
ཡིན། ། རྫོང་གཞིས་ཡུལ་སྡེ་འཛིན་པའི་གཉེར་ཆེན་ཚོ། ། གསོག་འཇོག་མཁས་
དང་དཔོན་སར་འབུལ་བ་ལེགས། ། གཉེར་པ་བཙན་འཕྲོག་ནམ་ཡོང་མི་ཤེས་
པས། །མངོན་ཆུང་ཤུགས་འདྲེན་གྱིས་ཤིག་སྙིང་གཏམ་ཡིན། །གོང་མས་བརྩིགས་
པའི་ཆོས་ཀྱི་སྡེ་དགོན་འདི། །རྟེན་གསུམ་ཆོས་སྐྱོང་བཞུགས་པའི་ཕོ་བྲང་ཡིན། །
ཞུན་མར་ཇ་ལ་བསྒྱུར་བའི་བླ་མ་རྣམས། །འཕྲལ་གྱི་ཐབ་ཁས་བསླུའོ་སྙིང་གཏམ་
ཡིན། །ཞེན་པ་མི་སྐྱེ་སྒྲུབ་སྡེ་བརྗེ་ལེན་འདི། །སྒྲུབ་བརྒྱུད་བསྟན་པའི་སྐྱོང་ཚུལ་
ལགས་ པར་འདུག ། དབྱར་དགུན་སྟོན་དཔྱིད་མེད་པའི་བསོད་སྙོམས་་་་་
འདིས། ། ཐུགས་དམ་སྤྲང་སྙོགས་འཁྱེར་རོ་སྙིང་གཏམ་ཡིན། །བླ་མ་སྙིང་གི་་
243



དཀྱིལ་དུ་འཇོག་པ་དང་། །ཁ་ཞེ་མེད་པས་ཅི་གསུང་སྒྲུབ་པ་ལེགས། །ནམ་ཕྱེད་
འོ་ངོད་གསོལ་འདེབས་རྒྱང་འབོད་འདིས། །གྲོང་པ་རྣམ་རྟོག་ཟའོ་སྙིང་གཏམ་
ཡིན། །གྱང་ར་ཐམས་ཅད་གསོས་པའི་སྒྲུབ་སྡེ་འདི། །རྟོགས་ལྡན་ཕོ་མོ་སྡོད་པའི་
གནས་ཚང་ཡིན། ། སྒྲུབ་པ་མཐའ་རུ་སྐྱེལ་མཁན་གཅིག་ཀྱང་མེད། ། འབུ་སྲིན་
རབས་ཚོ་མ་གཅོད་སྙིང་གཏམ་ཡིན། །རླུང་སེམས་དབྱེར་མེད་བདེ་དྲོད་མཆོག་ཏུ་
འབར། ། མི་ཤིགས་དྭངས་མས་ལུས་ཀུན་ཚིམ་པར་འགྱུར། །གཟན་རྐྱང་སྡུག་
སྐུར་གྲང་གཞིས་ལུས་ཀུན་ཉམས། ། མིག་སྔར་མཛེས་པས་བསླུའོ་སྙིང་གཏམ་་་
ཡིན། །དབེན་པ་བས་མཐར་སེམས་ཀྱི་དོན་ལ་ལྟ། །རི་དྭགས་རྣམས་དང་ལྷན་
འགྲོགས་བཟང་ན་ཡང་། ། རྒྱ་ལམ་སོག་སྤྱིལ་ལམ་ཟན་སྒུག་པ་འདིས། ། དབེན་
པའི་རྐང་ཚོ་མ་འདྲེན་སྙིང་གཏམ་ཡིན། །རྒྱུད་བཞིའི་དགོངས་པ་ཚིག་དོན་འཛོལ་
བ་མེད། །ནད་ཀྱི་རིགས་དང་ངོ་མཚར་རྩ་བདུན་ཤེས། ། ལྷ་རྗེའི་རྩ་འཁྲུག་ནད་
པའི་རྩ་ལ་བརྟག ། ཉམས་མྱོང་མེད་པས་བསླུའོ་སྙིང་གཏམ་ཡིན། །དཔྱིད་ཀ་
དབུལ་འཕོངས་ཡོངས་ཀྱི་ཕ་མ་བྱེད། །བྱུང་ཚད་བསགས་ནས་གཞན་ལ་སྦྱིན་
གཏོང་ལེགས། །བསགས་པ་འཛད་ཀྱང་རྒྱུན་དུ་རྟག་ཏུ་རེ། །འཆི་དུས་རྗེས་སུ་
ལུས་སོ་སྙིང་གཏམ་ཡིན། ། གཤེན་ལྷ་འོད་དཀར་སྤྱན་རས་གཟིགས་དབང་་་་་་
ཡིན། །གཙང་མའི་བོན་དང་ཆོས་ལ་ཁྱད་པར་མེད། །ཆོ་ག་འཁྲུལ་ཞིང་མི་བླུད་
སྲོག་ཆགས་གཏོང་། ། ལྷ་འདྲེ་མི་གསུམ་བསླུའོ་སྙིང་གཏམ་ཡིན། ། སྔོན་དུས་་་
བཅོམ་ལྡན་འདས་དང་འཇམ་དབྱངས་ཀྱིས། །འཁོར་འདས་ཆོས་རྣམས་རྩིས་
ཀྱིས་གོ་བར་བྱས། །ད་ནི་གཞི་གཅིག་འདོད་ལུགས་སོ་སོར་བྱུང་། །རིགས་དྲུག་ཆུ་
མཐོང་འདྲའོ་སྙིང་གཏམ་ཡིན། ། ཉེ་གནས་བློན་ཆེན་སྐྱ་སེར་མི་གཅིག་ཙམ། །
ཀུན་ཤེས་སྐྱོང་མཁས་དཔོན་གཡོག་འབྱར་རྩི་འདྲ། །དེ་གཉིས་རང་འདོད་ཀུན་ལ་
དབང་བསྒྱུར་བ། །ཁེ་གྱོང་མ་རྩིས་རང་བསླུ་སྙིང་གཏམ་ཡིན། །ཀུན་དང་མཐུན་
244



ཞིང་ཀུན་ལས་ལྷག་པ་ཡི། །ཡོན་ཏན་འཛིན་པ་བརྒྱ་ལ་རེ་རེ་ཙམ། ། ཁེ་གྱོང་་
བལྟས་པའི་འདུན་མ་ཐུང་ཐུང་མཐུད། །ཀུན་གྱིས་བྱ་བར་རིགས་སོ་སྙིང་གཏམ་
ཡིན། །ཅི་བསམ་འགྲུབ་པ་བཀྲ་ཤིས་ཀུན་གྱི་གཙོ། ། རང་གིས་བསྒྲིགས་ན་མི་
འགྲིག་གང་ཡང་མེད། །ལེགས་པའི་ཕྱོགས་ལ་རྟེན་འབྲེལ་ཟབ་མོ་བསྒྲིགས། །
ཕུན་གསུམ་ཚོགས་པར་འབྱུང་ངོ་སྙིང་གཏམ་ཡིན། །ལེགས་བཤད་འདི་ནི་བྱིས་
པའི་ཁ་ནས་ཀྱང་། །མཁས་པ་རྣམས་ཀྱིས་བླང་བར་འོས་པ་ཡིན། ། ཀུན་ལེགས་
འཆི་ཀའི་སྙིང་གཏམ་བཞི་བཅུ་པ། །རྣལ་འབྱོར་སྙན་གྲགས་རྡོ་རྗེའི་མདུན་དུ་
སྨྲས། །དོན་ལ་བསམས་ན་ཚིག་གི་སྒྲོས་ལས་དབེན། །ཚིག་ལ་བསམས་ན་ཤེས་
བྱའི་མཐའ་མི་ཆོད། །ཁ་ཅིག་ཚིག་གི་སྒྲོན་མེས་དོན་འཚོལ་དང་། །ཁ་ཅིག་གཞན་
ལ་མི་ལྟ་རང་ལ་ལྟ། །ཁ་ཅིག་གྲ་རྒྱུ་རྟོགས་ལྡན་གྱི་དཔོན་པོ། །སྣ་ཚོགས་སེམས་ཀྱི་
བཞག་ཐབས་མང་པོ་འདུག །རང་རང་སོ་སོར་བདེན་ནོ་ཀུན་རྫོབ་ཆོས། །ནམ་
མཁའི་མཐའ་ཀླས་གྱུར་པའི་རྣམ་རྟོག་འདི། །རང་བཞིན་ཆོས་སྐུ་མེ་ལོང་གཟུགས་
བརྙན་ལྟར། །ཅིར་ཡང་འཆར་ལ་བཟུང་རྒྱུ་མེད་པ་འདི། །ཆོས་རྣམས་ཀུན་ལ་ཐེ་
ཡང་ གང་ ཡང་ མེད། ། འདས་ པའི་ སངས་ རྒྱས་རྣམས་ཀྱི་འདི་ མ་གཟིགས། །
བལྟས་པས་མཐོང་བ་མེད་དོ་ནམ་མཁའི་ཁམས། །གཟུགས་དང་མཚན་མ་སྒྲ་དང་
དྲི་རོ་སོགས། ། བཙལ་ན་མཁས་པ་བརྒྱ་ཡིས་ག་ལ་ཤེས། ། གཟུགས་དང་མཚན་
དང་དཔེ་བྱད་བརྒྱད་ཅུ་སོགས། །ཡེ་ནས་བསྐོས་པ་རྒྱུ་འབྲས་རྩལ་དུ་ཤར། །འདི་
ལ་རྟོག་པས་བརྟགས་པས་མཐའ་མི་ཆོད། །ཡིད་བྱེད་མཚན་མ་འགྲོ་བ་ཀུན་གྱི་
ངག ། རྟོག་པས་བརྟགས་པའི་གྲུབ་མཐའ་སྣ་ཚོགས་འདི། །དུས་གསུམ་སངས་
རྒྱུས་ཀུན་གྱིས་གསན་ན་ནི། །མཁས་པ་ཤི་བའི་རོ་ཁོག་ཇི་བཞིན་དུ། ། སྨྲས་རྒྱུ་
མེད་ལ་ཡིད་རྩ་འཚབ་པར་འདུག ། སེམས་ཀྱི་གནས་ལུགས་ནམ་མཁའི་ཆོས་
ཉིད་དོ། །སྤྲོ་བསྡུ་མ་བྱེད་ཅིར་སྣང་ངོས་མ་འཛིན། །བོད་ཀྱི་རྒྱལ་པོ་གོང་མ་ཆེན་
245



པོ་ཡང་། །ཁྲིམས་མེད་མཐོན་པོའི་གཉའ་གཅོག་གཡོ་མེད་དང་། །ཁྲིམས་མཐུན་
དམའ་མོའི་སྒབ་སྐྱོང་ཁྲིམས་ལུགས་ཟབ། །ངན་པའི་བློན་ཆེན་རང་འདོད་སྒྲུབ་པ་
མང་། ། སྡེ་སྲིད་མཐའ་ནས་ཉམས་པ་མི་བཏུབ་པས། ། རྒྱལ་ཁྲིམས་ཆོས་ཁྲིམས་
གཉིས་ལ་གཟོབས་མཛོད་ཅིག ། མི་རྒན་ཀུན་དགའ་ལེགས་པ་རྒད་པོའི་ཚིག།
ཐམས་ཅད་ཉེས་ཀྱི་དོགས་ནས་སྨྲས་པ་འདི། །ངས་ནི་རྟ་རྒྱུགས་མེ་ཏོག་བཅད་
ཟིན་པས། །འཇིག་རྟེན་ཆོས་ལ་སྤྱོད་པའི་དྲག་ཞན་ལ། །མི་ཆོས་གནད་ཀྱི་འཕྲེང་
བ་སྙིང་གི་གཏམ། །ཤ་ཚ་ང་རོ་ཆེས་པ་མཐོལ་ལོ་བཤགས། །རུས་ཆེན་བཅོ་བརྒྱུད་
པི་ཝང་ཁོག་པ་འདྲ། །རྒྱུད་གཉིས་ཀྲོང་ཀྲིང་མཁས་ཁྱད་འབྱེད་མཁན་འདྲ། །པི་
ཝང་སྒ་ནི་བཟའ་མེད་དུང་སྐོར་འདྲ། ། གཞུ་དང་ལག་པ་བསླུས་དང་མགོ་་་་
གཡོགས་འདྲ། ། རྒྱུ་རྐྱེན་ཕུན་སུམ་ཚོགས་པའི་པི་ཝང་འདི། །ཡ་པོའི་ལག་ཏུ་མ་
གཏོད་དཀོན་མཆོག་མཆོད། །ཅེས་སྨྲས་སོ། །
ཡང་ཡར་ལུང་ནས་འཇའ་ཚོན་ཕུག་པའི་དཔོན་མོ་ཅིག་ངེད་ཀྱི་ཟླ་ལ་ཡོད་པ་
ཕྱིར་ཡར་ལུང་ཕྱོགས་ལ་སྲུ་མོས་འགྲོ་ཟེར་བ་ལ། གོས་ཟས་དང་ལུས་རྒྱན་ཕྲན་
ཚེགས་སྦྱིན་ནས་བསླབ་བྱ་འདི་བཞིན་བྱས་པ་ཡིན། ཨ་ཧོ། ཡར་ལུང་སོག་
ཁའི་ཕྱོགས་འདི་མི་སྤྱོད་རྩིང་། །ཁ་རོག་ཁུ་ཆུད་སྡོད་ལུགས་གཟོ་བར་གྱིས། །སྐྱིད་
ཤོད་དབུས་ཀྱི་ཕྱོགས་འདི་མི་ངན་མང་། ། འཕྲོག་འཇོམས་རྐུ་བསད་རྣམས་ལ་
གཟབ་པར་གྱིས། །མཚན་ལྡན་བླ་མ་འཕྲད་པ་ཤིན་ཏུ་དཀའ། །ཟོག་པོའི་མགོ་
སྐོར་དག་ལ་ཞེ་ཟོན་གྱིས། ། སྣོད་ལྡན་སློབ་མ་ཉིན་སྐར་བས་ཀྱང་དཀོན། །དད་
མེད་ཁ་མཁས་ཀུན་ལ་གཟབ་པར་གྱིས། །སྒོམ་ཆེན་སྣང་སེམས་འདྲེས་པ་ཤིན་ཏུ་
དཀོན། །རྟག་ཆད་གོལ་ཤོར་མཐའ་ལ་ཞེ་ཟོན་གྱིས། །གསུང་རབ་དགོངས་པ་
ལོན་པའི་དགེ་བཤེས་དཀོན། །ཚིག་ཕྱིར་དོན་ཉིད་སྟོར་ལ་གཟབ་པར་གྱིས། །
སྣང་སྲིད་ ལྷ་རུ་འཆར་བའི་སྔགས་པ་དཀོན། ། ངན་སྔགས་མཐུ་ཡི་ཕྱོགས་ལ་་་་
246



གཟབ་པར་གྱིས། །བཅུ་གསུམ་འཁོར་རྩིས་ཤེས་པའི་མོ་མ་དཀོན། །རྫུན་གཡོས་
མི་མགོ་སྐོར་ལ་ཞེ་ཟོན་གྱིས། ། ཁྲིམས་ལུགས་ཀུན་ལ་སྙོམས་པའི་དཔོན་པོ་་་་
དཀོན། །རྨོག་གིས་མགོ་བོ་གཅོག་ལ་ཞེ་ཟོན་གྱིས། །དཔོན་གཡོག་ཀུན་ལ་གཅེས་
པའི་བློན་ཆེན་དཀོན། ། ཕྱོགས་འཛིན་ལྐོག་ཟན་ཟ་ལ་ཞེ་ཟོན་གྱིས། ། ཕྱུ་མཇུག་
མགོ་ལ་དཀྲི་བའི་གཡོག་པོ་དཀོན། །བསྐྱངས་བས་ངོ་ལོག་བྱེད་ལ་ཞེ་ཟོན་གྱིས། །
དབེན་གནས་དགོན་པ་གང་དུ་སྡོད་ཀྱང་རུང་། །ཀུན་དང་མཐུན་ཞིང་རང་་་་
ཚུགས་ཟིན་པར་གྱིས། །ཧ་ཅང་ཉེ་བས་མཐོང་བ་མ་ཡིན་པས། །འདུན་མ་ཀུན་ལ་
རྒྱུང་ཚོས་ཤེས་པར་གྱིས། །འདི་ཕྱིའི་དོན་དུ་བླ་མ་མཚན་ལྡན་བསྟེན། །དད་པའི་
སྙིང་པོར་རང་སེམས་འཁྲུལ་མེད་སྐྱོངས། །འཇིག་རྟེན་བྱེད་ན་དཔོན་པོ་ཁྲིམས་
ཡོད་བསྟེན། ། དགོངས་པ་ལོངས་ལ་ཀུན་དང་མཐུན་པར་གྱིས། ། རང་ལས་་་་་
དཔོན་པོ་བསམ་པའི་གཡོག་པོ་དཀོན། །ཁ་གྱོང་གཏིང་གྱོག་ཐབས་ཀྱིས་སྤང་བར་
གྱིས། །ཕྱ་གཡང་ནང་དུ་འགུགས་པའི་བོན་པོ་དཀོན། །ལྟོགས་ཅན་གཏོར་ལྷག་
སྒུག་ལ་གཟབ་པར་གྱིས། །རྩ་བལྟས་ནད་ངོས་ཟིན་པའི་ལྷ་རྗེ་དཀོན། །སྨན་ལོག་
གཙག་བུ་ཁྱེར་ལ་གཟབ་པར་གྱིས། །གཞན་གྱི་ནོར་ལ་ཧམ་པ་མ་ཆེ་བར། །རང་
གི་ནོར་ལ་བསྲིས་བསྡོམས་དགོས་དུས་ཐོངས། །གཞན་རྒྱུད་ཤེས་པའི་མངོན་ཤེས་
མ་ཐོབ་བར། །ཕོ་ཚོད་བྱས་པའི་ལོག་ལྟ་ཆུང་བར་གྱིས། ། རང་ཉིད་བྱ་བ་ཀུན་ལ་
མཁས་ན་ཡང་། །གཞན་གྱི་བྱ་བ་ཁྱད་དུ་མ་གསོད་ཅིག ། རང་ངམ་གཞན་གྱི་
ཆོས་རྣམས་གོ་ན་ཡང་། །གྲུབ་མཐའ་རང་སར་བདེན་ཆུག་མ་སྨོད་ཅིག། རང་
གཤིས་ངན་པས་རང་རྒྱུད་བསྲེག་འགྱུར་བས། །མཐོ་དམན་སོམས་ལ་བཟོད་པ་
བརྟན་པར་གྱིས། ། རང་གིས་བསྐྱངས་བས་དྲིན་ལན་ལོག་འཇལ་ན། ། ལན་་་་་
ཆགས་ཁྱེར་བའི་སྨོན་ལམ་ལེགས་པར་ཐོབ། །གཞན་མ་ཐམས་ཅད་མགུ་བ་སྲིད་
མཐའ་ཙམ། །རང་ཉིད་ངོ་ཚ་ཁྲེལ་ཡོད་བརྒྱན་པར་གྱིས། །མདོར་ན་མ་བརྟགས་
247



བྱ་བ་འཕར་འཕུབ་ཚེ། ། བརྟགས་ཤིང་དཔྱད་ནས་འགྱོད་པ་མེད་པར་གྱིས། །
ཕྱག་རྫོགས་དབུ་མའི་ལྟ་བ་རྟོགས་པར་དཀའ། ། རྒྱུ་འབྲས་སྤང་བླང་ཞིབ་ཏིག་
ཚུལ་བཞིན་གྱིས། །གལ་ཏེ་ཕྱག་རྫོགས་ལྟ་བ་རྟོགས་ལགས་ཀྱང་། །ཆོས་ཀུན་རྟེན་
འབྲེལ་གནད་ལ་གཟབ་པར་གྱིས། །དགོན་ཆུང་བཙན་བཙུན་ནང་འདྲིས་སྨྲ་མཆུ་
མང་། །དམ་མེད་གྲིབ་ཀྱི་ཕྱོགས་ལ་ཞེ་ཟོན་གྱིས། །རྟོགས་ལྡན་འཕྲུལ་འཁོར་ཅན་
ནི་ཁ་པོ་ཆེ། །བྱིས་ཕྲུག་པང་དུ་ལེན་ལ་ཞེ་ཟོན་གྱིས། ། ཧྲིལ་དང་བསྒྲིལ་ན་སྡོམ་
གསུམ་ལྡན་པ་ནས། ། མཐར་ཐུག་ཆོས་ཀྱི་རྒྱལ་སྲིད་བརྟན་པར་གྱིས། ། ཁོ་བོ་
དབུས་ཀྱི་ཕྱོགས་ནས་འབྲུག་ པའི་བུ། ། ཕ་མ་ཀུན་དང་བྲལ་ནས་རྒྱལ་ཁམས་་
བསྐོར། །མི་སྐྱོན་སྣ་ཚོགས་མཐོང་བས་རང་སྐྱོན་ཚོར། །བྱས་པའི་ཆོས་ཀྱིས་བྱར་
མེད་དོན་མི་རྟོགས། །བྱས་པའི་ཆོས་འདི་རྨི་ལམ་གློག་སྤྲིན་འདྲ། །དོན་ལ་ཐོབ་
ཤོར་མེད་པར་དམ་པས་གསུངས། །བྱར་མེད་ལྷུག་པར་རང་སེམས་དོན་ལ་་་་་
ལྟོས། །དེའདྲའི་ཚུལ་ལ་མ་རྨོངས་མཁས་པ་རྣམས། །དུ་མ་རོ་གཅིག་རྟོགས་པའི་
དོན་ལ་གཟིགས། ། དེ་ལྟར་ཆོས་ཀུན་ཁོང་དུ་ཆུད་བྱས་ནས། ། གཞན་ཕན་རྒྱ་
མཚོའི་དཔལ་ལ་ལོངས་སྤྱོད་ཤོག ། ད་ནི་མི་རྒན་འཆལ་བའི་གཏམ་ལ་་་་་་
གཟོབས། །གཏམ་འདི་མ་གསང་རྒྱལ་ཁམས་ཡོངས་ལ་སྒྲོགས། ། ཅེས་འབྲུག་པ་
ཀུན་ལེགས་ཀྱིས་སྨྲས་པ་ཨ་ཧོ་ཉོག་ཕྱང་། །
ན་མོ་གུ་རུ། རྟོགས་པས་བདག་གྲོལ་གཞན་རྒྱུད་སྨིན་པ་ཡི། །བླ་མ་དམ་
པས་མདོ་རྒྱུད་མན་ངག་གསུངས། ། དེ་ལ་ཐ་མལ་རྟོག་པས་དཔྱད་པ་ཡིས། །
བཟང་དང་ངན་པར་བརྟགས་པ་མཐོལ་ལོ་བཤགས། །དུས་གསུམ་སངས་རྒྱས་
ཐམས་ཅད་མཁྱེན་པ་ཡིས། ། མདོ་སྔགས་ཆོས་རྣམས་ ཀུན་ལ་ཕྲ་རགས་ཕྱེ། །
གསང་སྔགས་དཀྱིལ་འཁོར་ཕྲ་རྒྱས་ཆོས་རྣམས་ལ། །ཆེད་དུ་ཉམས་ཆགས་བྱུང་བ་
མཐོལ་ལོ་བཤགས། །ཉེ་དང་མཛེས་པ་རྡོ་རྗེ་སྤུན་ལ་སོགས། །ཀུན་ལ་དག་པའི་
248



སྣང་བ་སྦྱོང་རྒྱུ་ལ། །རང་རྒྱལ་གཞན་སྨོད་ཀུན་སློང་ངན་པ་ཡིས། །མཆེད་གྲོགས་
སུན་འབྱིན་བྱས་པ་མཐོལ་ལོ་བཤགས། །དགྲ་གཉེན་ཕ་མ་དུ་མ་བྱས་པ་ཡི། །སྲིད་
པའི་ལས་ཀྱི་འཁྲུལ་འཁོར་འདི་དག་ལ། །སོ་སོར་ཕྱེ་ནས་བྱམས་སྡང་བྱས་པ་་
ཡིས། ། བྱམས་དང་སྙིང་རྗེ་སྤངས་པ་མཐོལ་ལོ་བཤགས། །བྱང་ཆུབ་སེམས་་་་་
གཉིས་ཀུན་ལ་བྱང་ཆུབ་སེམས། །སངས་རྒྱས་སྒྲུབ་ན་དེ་ནི་ཉམས་མི་བྱ། ། རྒས་
ཁར་སྤྲང་ཕྲུག་འཆོས་པའི་སྔགས་སྒོམ་ལ། ། སངས་རྒྱས་མེད་ཅེས་བསྒྲགས་པ་
མཐོལ་ལོ་བཤགས། །མུ་སྟེགས་ཆོས་ལའང་སྨོད་པར་མི་བྱ་ན། །རང་རང་སོ་སོའི་
གྲུབ་མཐའ་འཛིན་པ་ལ། །རང་རྒྱལ་གཞན་སྨོད་རྩོད་པ་འཛུགས་པ་འདི། །ཆོས་
སྤོང་ལས་སུ་འདུག་པ་མཐོལ་ལོ་བཤགས། །སྐལ་ལྡན་རྣམས་ལ་ཆོས་ཀྱི་རྒྱལ་སྲིད་
སྤྲོད། །སྐལ་མེད་རྣམས་ལ་གསང་སྔགས་གསང་རྒྱུ་ལ། །ནོར་ཕྱིར་དབང་བསྐུར་
སྣོད་ལྡན་མི་བརྟག་པ། ། གསང་སྔགས་འཆོལ་པར་བཤད་པ་མཐོལ་ལོ་་་་་་་་
བཤགས། །གདོད་ནས་སེམས་ཅན་སངས་རྒྱས་ཡིན་པ་ལ། ། དེ་ལྟར་ མ་ཤེས་
འཁྲུལ་པའི་ལུས་རྣམས་བླངས། །དེ་ཉིད་མ་ཤེས་དཀའ་ཐུབ་སངས་རྒྱས་ཟེར། །
སྐུ་གསུམ་བརྙས་པ་བགྱིས་པ་མཐོལ་ལོ་བཤགས། །གདོད་ནས་རྣམ་དག་སྐྱེ་མེད་
བྱང་ཆུབ་སེམས། །འདི་ནི་རྟོག་གེའི་ཚིག་གིས་དཔྱད་པ་ན། །ཡོད་དང་མེད་པའི་
མཐའ་ནི་དུ་མ་འབྱུང་། །ཐེ་ཚོམ་སོམ་ཉི་ཟོས་པ་མཐོལ་ལོ་བཤགས། །དམ་ཉམས་
ཁྲིམས་རལ་མི་ནག་སྡིག་ལས་བྱེད། །དྲག་པོས་ཚར་བཅད་རྗེས་སུ་འཛིན་རྒྱུ་ལ། །
ཁ་སྤྱང་ལས་འཆོལ་མིག་བལྟོས་ངན་པ་ཡིས། །ངན་པ་ལང་ལ་བཏང་བ་མཐོལ་ལོ་
བཤགས། །ཚིག་དང་ཡི་གེ་བློ་ཡིས་མི་མཚོན་པ། །རང་རང་སོ་སོའི་བློ་ཡིས་དཔྱད་
ནས་བསྒོམ། །དམིགས་མེད་མཆོག་དེ་དམིགས་པས་སྒོམ་མི་ཐུབ། །བློ་འདས་བློ་
ཡིས་དཔྱད་པ་མཐོལ་ལོ་བཤགས། །དད་ལྡན་སེམས་ལ་བསམ་རྒྱུ་ཆོས་ལས་་་་་
མེད། །བག་མེད་ཚུལ་སྤངས་དད་དང་ལྡན་པ་ལ། །ཟབ་མོའི་ཆོས་གསང་མཐོ་
249



ཕྱིར་མི་བསྟེན་པ། ། བྱང་ཆུབ་སེམས་དང་འགལ་བ་མཐོལ་ལོ་བཤགས། ། སྐུ་་་
གསུང་ཐུགས་དང་རྩ་བ་ཡན་ལག་གི། ། དམ་ཚིག་མཐའ་དག་བསྲུང་བར་ཁས་
བླངས་ནས། །སྐད་ཅིག་ཙམ་ཡང་ཉེས་ལྟུང་མི་ཐུབ་པ། །ཁས་བླངས་ཉམས་ལེན་
ཆུང་བ་མཐོལ་ལོ་བཤགས། །སྤྱིར་གྱིས་བུད་མེད་ཤེས་རབ་རང་བཞིན་ཡིན། །
སྒོས་སུ་དབང་བསྐུར་བླ་མའི་ཕྱག་རྒྱ་ལ། ། ར་རག་བཟུང་བའི་བཟང་ངན་རྟོག་
དཔྱོད་འདིས། །ཐབས་ཤེས་ཡ་བྲལ་བསྒོམས་པ་མཐོལ་ལོ་བཤགས། །གཞན་ཡང་
ཡན་ལག་ཉམས་པ་ཅི་མཆིས་པ། །འདིར་ནི་ཡི་གེར་བྲིས་པས་ལང་མ་གྱུར། །རང་
རང་སོ་སོའི་སེམས་ལ་གསལ་བར་མཛོད། །ཉེས་ལྟུང་འདུག་ན་བླ་མས་ཐུགས་
རྗེས་གཟིགས། །ཉེས་མེད་འདུག་ན་རང་མགོ་ཁོ་རས་ཐོན། །མཐོལ་བཤགས་སུ་
ཀར་སུ་ལ་འབུལ་རྒྱུ་ཡོད། །རྟག་པ་ཟོས་ན་ཞིམ་པོ་ག་ལ་ཡོང་། །ཁྱི་ཀས་ཟོས་ན་བུ་
རམ་ལས་ཀྱང་ལྷག ། ཆོས་མིན་བྱས་ན་ཆོས་པ་ག་ལ་ཡོང༌། །ཟོག་པོའི་ཆོས་ཀྱིས་
འཁོར་འདས་གཉིས་ཀ་བསླུ། །རྟུག་དྲི་བཏང་ན་རླུང་ཁམས་སོད་ལགས་ཏེ། །དྲི་
ཞིམ་མི་འབྱུང་ཉལ་གྲོགས་ངོ་ཚ་འཆོར། །དམ་པའི་ཆོས་དང་ཚེ་འདིའི་འདུན་མ་
ཀུན། །རང་རང་སོ་སོར་གཅེས་པའི་ནོར་རྫས་ཡིན། །མི་ལ་ཁ་ཏ་གྲོས་འདེབས་མ་
མང་བར། །རང་རེའི་འདུན་མ་ཚགས་སུ་ཆུག་པར་མཛོད། །བཅོམ་ལྡན་ཤཱཀྱ་
ཐུབ་དབུ་ལུས་གཏོང་བ་འདི། །ཁོང་རང་སངས་རྒྱས་ཐོབ་པའི་དོན་དུ་བཏང༌། །
འདི་ནི་རང་འདོད་ཆེན་པོ་ཡིན་པར་གོ། །ཡང་ནི་ཉི་མ་སྦས་པའི་ཞལ་ནས་་་
ཀྱང༌། །ཚིག་གིས་བསྙེམས་པས་དོན་ལ་མི་སྙོགས་ཤིང༌། །སེམས་ཀྱི་གནས་ལུགས་
ནམ་མཁའི་ཆོས་ཉིད་ལ། ། མ་རིག་འཁྲུལ་པའི་དྲ་བ་བསལ་དུ་ གསོལ། །ཅེས་
གསུངས་པ་ལྟར་ཁ་ཡི་བཤགས་པ་ནི། །རྫུན་གྱི་དཀྱིལ་འཁོར་ཆེན་པོ་ཡིན་པ་་
ལས། །དོན་གྱི་བཤགས་པ་བཤགས་བྱ་བཤགས་བྱེད་བྲལ། །རྒྱལ་པོ་མ་སྐྱེས་དགྲ་
ཡི་འགྱོད་ཚངས་ན། །བཅོམ་ལྡན་འདས་ཀྱིས་མ་སྐྱེས་དགྲ་ལ་ནི། །འགྱོད་ཚངས་
250



འདི་བཞིན་གྱིས་ནི་གསུངས་པ་ཡིན། །ཡང་དག་ཉིད་ལ་ཡང་དག་བལྟ། །ཡང་
དག་མཐོང་ན་རྣམ་པར་གྲོལ། ། འདི་ནི་འགྱོད་ཚངས་མཆོག་ཡིན་ནོ། ། ཞེས་་་་
གསུངས་པས། འགྱོད་པ་ཚོ་ནི་རྟས་འདེད་ཀྱང་མི་ཟིན། བྱ་ས་ནི་མེད། སྡེ་
པ་དཔོན་པོ་ཆོས་ལ་དཀར་བ་རྣམས་ཀྱང་། འཇིག་རྟེན་ཁེངས་དྲེགས་ཀྱིས་་
ཆགས་ལུགས། གཞན་ཡང་སྣ་ཚོགས་པ་གཅིག་གི་སྡིག་པ་སྒོར་མར་གསོག་་་་
དགོས་པར་འདུག ངེད་བླ་མ་རྣམས་ཀྱང་ཡོན་བདག་བཟང་པོ་ལ་དགའ།
ཆགས་ལུགས་མང་ན་དགའ། འབུལ་བ་ཆེ་ན་དགའ། བྱ་ལ་རྟོག་བཏགས་ནི་
ཡིན་པར་དགའ། རྒྱབ་ཀྱི་རི་འགུལ་བ་ནི་མ་མཐོང་། མདུན་གྱི་མཚོ་གཡོ་བ་
མཐོང་བ་ནི་ཉམས་དགའ་ཆེན་ཡིན་པར་འདུག དཔོན་འཛོམ་དར་འབུམ་ཞལ་
ནས་གསུངས་པ་བཞིན། ཅི་ཡིན་ཆ་མེད་ངས་ནི་མ་གོའོ། ། རྩ་ལྟུང་བཅུ་བཞིའི་
འགྲེལ་པ་འདི་ནི། འབྲུག་པ་ཀུན་ལེགས་པས། ལྷོ་བྲག་དོན་གྲུབ་རྫོང་གི་ལྷ་
ཁང་དུ་དད་ལྡན་ཆེན་པོས་སྐུལ་བའི་ངོར་བྱས་པའོ། །
ཡང་སྐབས་ཤིག་ན། སྨུག་ལ་རྗེ་རིན་པོ་ཆེའི་དྲུང་དུ་སྙན་ངག་གི་འཕྲོས་
བྱུང་བ་ཅིག་ལ། རྗེའི་ཞལ་ནས། གུང་ཐང་པ་བདེ་བའི་བློ་གྲོས་ཀྱིས་བླ་མ་ཤོང་
སྟོན་གཙོ་བོར་སྟོན་ནས། སྤྱི་བསྟོད་པ་ལ། ས་དང་རི་བོ་ཆུ་གཏེར་དང་། །
དཔག་བསམ་ཟླ་བ་ཉི་མ་སྤྲིན། །དེད་དཔོན་ལྷ་ཡི་དབང་པོ་སྟེ། །བླ་མའི་ཞབས་
རྡུལ་སྤྱི་བོས་མཆོད། །ཞེས་པ་དཔེ་དགུས་བསྟོད་པ་འདི་ལ། ཆོས་རྗེས་དཔེ་མི་
གཅིག་པ་ལ་དོན་གཅིག་པ་ཅིག་མཛོད་དང་གསུང་བ་ལ་འདི་བྱས་པ་ཡིན། གཡུ་
འབྲུག་དུང་དང་རྔ་ཆེན་དང་། ། རི་རྒྱལ་སེང་གེ་རྒྱལ་མཚན་གླང་། ། མི་དབང་
ནོར་བུ་རིན་ཆེན་གཏེར། །བཤེས་གཉེན་དམ་པ་སྤྱི་བོས་བསྟེན། །ཡོངས་རྫོགས་
བསླབ་གསུམ་རྣམ་དག་གངས་རིའི་ལྗོངས། །ལེགས་བཤད་སྟོང་ཉིད་འབྲུག་སྒྲ་
ཆེར་བསྒྲོག་ཅིང་། །དངོས་འཛིན་མཚན་མའི་གཡུལ་ལས་རྣམ་རྒྱལ་བ། །བཤེས་
251



གཉེན་དམ་པ་དབྱར་གྱི་རྔ་ཆེན་འདྲ། ། སྒྲ་རྣམས་ཆོས་ཀྱི་འབྲུག་སྒྲར་སྒྲོག །
གདུལ་བྱ་དབྱར་དགུན་ཕྱོགས་རིས་བྲལ། །འབྲུག་གི་སྒྲ་ལ་མ་མཆིས་པས། །དོན་
དེ་མཚུངས་པ་མ་ལགས་སོ། ། ཐུགས་རྗེའི་འོད་དཀར་ཡོན་ཏན་འཁྱིལ་རིས་་་་་
ཅན། །མཁས་མང་སྡུད་པའི་ང་རོ་ཆེར་སྒྲོག་ཅིང་། །བདུད་དཔུང་ཆུ་སྲིན་དགྲ་བོ་
འཇོམས་བྱེད་པ། །བཤེས་གཉེན་དམ་པ་ཆོས་ཀྱི་དུང་ཆེན་འདྲ། ། སྡུག་བསྔལ་རྒྱ་
མཚོའི་བྱིངས་མི་གནས། །རྣམ་རྟོག་དགྲ་ལས་རྣམ་རྒྱལ་བ། །ཆུ་སྲིན་དགྲ་ལ་མ་
མཆིས་པས། །དོན་དེ་མཚུངས་པ་མ་ལགས་སོ། ། ཐབས་ཤེས་ཡོན་ཏན་ཕུན་་་
ཚོགས་གསེར་གྱི་རྔ། །སྐལ་ལྡན་གདུལ་བྱ་མཐའ་ཡས་དབྱུག་གུས་བསྣུན། ། སྟོང་
གསུམ་མི་མཇེད་གང་བའི་ཆོས་སྒྲ་སྒྲོག ། བཤེས་གཉེན་དམ་པ་དབྱར་སྐྱེས་རྔ་
ཆེན་འདྲ། །རྒྱུ་རྐྱེན་ཀུན་བྲལ་ན་དའི་སྒྲ། ། སྒྲོག་དང་སྒྲོག་བྱའི་སྤྲོས་དང་བྲལ། །
དབྱུག་གུའི་རྐྱེན་ལ་མ་ལྟོས་པས། །དོན་དེ་མཚུངས་པ་མ་ལགས་སོ། །གསུང་རབ་
རིན་ཆེན་ ཁང་བཟང་བང་རིམ་རྩེར། ། རླབས་ཆེན་ལྷ་རྒྱལ་ཉེ་དབང་ཀུན་གྱི་་་
གནས། །འཁྲུལ་མེད་རི་བདུན་རོལ་མཚོས་ཡོངས་བསྐོར་བ། །བཤེས་གཉེན་དམ་
པ་རི་བོ་མཆོག་རབ་འདྲ། །འཇིག་རྟེན་རྐྱེན་གྱིས་མ་རྩིགས་ཤིང་། །འདོད་ཡོན་
ཚིག་མདའི་གནས་མལ་མིན། ། ལྷུན་གྲུབ་ཀུན་གྱི་མགོན་གྱུར་པས། ། དོན་དེ་་་
མཚུངས་པ་མ་ལགས་སོ། ། སྐུ་ལྔ་རལ་པའི་ཁུར་པོས་ཡོངས་བརྗིད་ཅིང་། །བསྡུ་
བཞིའི་ཡན་ལག་འཕྲིན་ལས་དཔའ་རྩལ་ཅན། །རྣམ་དཀར་གངས་རིའི་སྤོ་ལ་རྟག་
པར་འགྱིང༌། །བཤེས་གཉེན་དམ་པ་རི་དྭགས་རྒྱལ་པོ་འདྲ། །བྱང་ཆུབ་ཕྱིར་དུ་
དཔའ་ཞིང་གཏུམ། །ཉོན་མོངས་འདུ་ཡིས་རང་མི་འཇོམས། །གཅན་གཟན་རྒྱལ་
ལ་མ་མཆིས་པས། །དོན་དེ་མཚུངས་པ་མ་ལགས་སོ། །མདོ་ལམ་མཚན་ཉིད་ཐེག་
པའི་རྒྱལ་མཚན་རྩེར། ། སྟོང་ཉིད་ཟུང་འཇུག་གསང་སྔགས་ཏོག་གིས་མཛེས། །
མཁས་གྲུབ་གདུགས་དང་བ་དན་དབུས་ན་མཐོ། ། བཤེས་གཉེན་དམ་པ་ཐུབ་
252



བསྟན་རྒྱལ་མཚན་འདྲ། །ཐ་སྙད་རླུང་གིས་མི་བསྒུལ་ཞིང་། །རྟགས་དང་མཚན་
མར་མི་རེ་བ། །ཀུན་རྫོབ་རྒྱལ་མཚན་ལ་མེད་པས། །དོན་དེ་མཚུངས་པ་མ་ལགས་
སོ། ། ཐེག་ཆེན་སྟོབས་ལྡན་བཟོད་པའི་འཁུར་གྱིས་བརྗིད། ། ཕ་རོལ་ཕྱིན་དྲུག་
རིན་ཆེན་རྒྱན་གྱིས་སྤྲས། ། ཕྱིར་རྒོལ་ཀླད་འགེམས་གདོང་དམར་གངས་རིའི་་་
མདོག །བཤེས་གཉེན་དམ་པ་གླང་པོ་རིན་ཆེན་འདྲ། །ཉོན་མོངས་འདམ་ལ་མི་
འབྱིང་ཞིང་། ། ཞེ་སྡང་གདོང་ལྔའི་དགྲ་ལས་རྒྱལ། ། གླང་ཆེན་དེ་ལ་མ་མཆིས་
པས། །དོན་དེ་མཚུངས་པ་མ་ལགས་སོ། །ལུགས་གཉིས་ཆོས་ཀྱི་ཁང་བཟང་ཕོ་
བྲང་ནས། །བཙུན་མོ་སྲས་བཅས་རིན་ཆེན་སྣ་བདུན་ལ། །ཁྲེལ་ཡོད་ངོ་ཚའི་རིན་
ཆེན་རྒྱན་གྱིས་བཀླུབས། །བཤེས་གཉེན་དམ་པ་མི་དབང་རྒྱལ་པོ་འདྲ། ། དགྲ་
གཉེན་ཀུན་ལ་ཁྱད་མེད་ཅིང་། །ཉེས་པ་བྱེད་ལ་ལྷག་པར་བརྩེ། །རྒྱལ་པོའི་ཚུལ་
ལ་མ་མཆིས་པས། །དོན་དེ་མཚུངས་པ་མ་ལགས་སོ། །འདོད་པའི་ལོངས་སྤྱོད་
སྦྱིན་པའི་བློ་བྲལ་ཡང་། །འགྲོ་བའི་སྣང་ངོར་གང་ལ་གང་འདོད་ཀྱི། །ཕུན་སུམ་
ཚོགས་པ་མཐའ་ཡས་སྟེར་བ་ཡི། །བཤེས་གཉེན་དམ་པ་ནོར་བུ་རིན་ཆེན་འདྲ། །
བེམ་སྟོང་གདོས་བཅས་མ་ཡིན་ཞིང་། །རང་རིག་མཆོག་གི་དངོས་གྲུབ་སྟེར། །རྒྱ་
མཚོའི་གཏེར་ལ་མ་མཆིས་པས། །དོན་དེ་མཚུངས་པ་མ་ལགས་སོ། །དགེ་ཚོགས་
ནོར་བུ་རྒྱ་མཚོར་སྦས་ཀྱང་སེམས་ཅན་ཀུན་ལ་ཕན་བདེ་སྩོལ། །ཉི་ཟླ་ནམ་མཁའི་
ལམ་ན་གནས་ཀྱང་ས་གཞིའི་ཁྱོན་ཀུན་ལྷག་པར་གསལ། །ཏིང་འཛིན་རྩེ་གཅིག་
ནང་དུ་གནས་ཀྱང་ཕྱི་རོལ་རྟེན་འབྲེལ་ཐམས་ཅད་གཟིགས། །དམ་པ་ཐག་རིང་
བས་མཐར་གནས་ཀྱང་འགྲོ་ལ་ཐུགས་རྗེས་མདུན་ན་བཞུགས། །ཞེས་འབྲུག་པ་
ཀུན་ལེགས་ཀྱིས་དེ་མ་ཐག་ཏུ་སྨྲས་པའོ། །ཡ། ཆོས་རྗེ་གཡག་ར་བས་ང་ལ་གླུ་
འདི་བཏང་བྱུང༌། སེང་གེ་དཀར་མོ་འདི་བློ་ལྷགས་པས་དར་སེང་དཀར་མོ་ལ་
དཀའ་ལས་རེ་ཀ་བྱུང༌། ། གཏིང་བུ་ཡུག་གིས་འཚུབ་ཙམ་ལ་ལོག་ཆོག་པ་འདི་
253



གངས་དཀར་ཏི་སེའི་བཀའ་དྲིན་ཡིན། ། སྟག་མོ་རིས་བཀྲ་འདི་བློ་ལྷགས་པས་
སྟག་ཕྲུག་གྲ་འཛུམ་ལ་དཀའ་ལས་ཆེན་པོ་ཀ་བྱུང་། །སྟག་ཕྲུག་ཕ་ཡུལ་ལ་ལོག་ཆོག་
པ་འདི་སྟག་ཕྲུག་ང་རའི་ཨ་བསོད་ཡིན། ། སྟག་གུ་གྲ་འཛུམ་རྒྱས་པ་ཅིག་ལའུ་རུ་
ཤོག་ཅིག ། ཨ་མ་རྒན་མོ་འདི་བློ་ལྷགས་པས་བུ་ལ་གར་འགྲོ་འདིར་འགྲོ་ཀ་མ་
བྱུང༌། །གཞན་གྱི་སྟུ་སྐས་ཚུར་ལ་འགུགས་ཀྱིན་འདུག་སྟེ་ཨ་མའི་སྟུ་ཀས་ས་ཞིང་
ཕར་ལ་བསྐྱལ་སོང༌། ། བདེན་གཏན་ཚིགས་བསྡུར་བའི་ལོང་ནི་སུ་ལའང་མི་་་
འདུག། འཐབ་མོ་ཉན་པ་རྒྱལ་བྱས་ན་ནི་ཁྲིམས་རར་འགྲོ་དགོས་འདུག་གོ། །
བདེན་གཏན་ཚིགས་བསྡུར་ན་ནི་བདེན་པ་རྐྱང་པ་ཕམ་པ་འདུག་གོ། །དཔོན་ས་
གོང་མ་ཆེན་པོ་ནི་མཛད་དཀར་གཏད་འདུག ། སྤྱི་ཡི་དཔོན་པོ་མཛད་ན་མཛད་
དཀར་གཏད་པ་མང་པོ་ཡོང་ངོ༌། །བསམ་པ་བདེ་མོ་དེ་བྱང་ཆུབ་སེམས་དཔའ་
ལའང་མི་འདུག ། ལྟོ་གོས་འདི་ནི་ཕྱུག་པོ་ཚོ་ལའང་དཀའ་མོ་རང་འདུག་གོ། །
བུ་ལོན་ཆགས་པ་ནི་མི་ལྟོགས་ཀྱིས་ཀྱང་མ་གོ་བ་སྣང་ངོ། །དམ་ཆོས་མེད་པ་ནི་བླ་
མ་ཁོང་རང་རྣམ་པས་ཀྱང་མ་དགོངས་པ་གདའོ། །ཁྲིམས་མེད་པ་ནི་དཔོན་ས་
གོང་མས་ཀྱང་མ་གསན་པ་འདུག་གོ། །ད་སྟེ་ལས་རྒྱུ་འབྲས་དང་འགྲོགས་པ་མ་
གཏོགས་ཞལ་ཏ་དེ་མི་ཞུ། །ཚེ་སྔོན་ལས་ཀྱི་རྣམ་སྨིན་མ་གཏོགས་རེ་ས་གང་ནའང་
མི་སྣང་ངོ༌། ། རྒྱལ་བའི་གསུང་ན་ལས་ཀྱི་རྣམ་པར་སྨིན་པ་ནི་གང་ལའང་མ་
གཏོགས་སོ། །གསུངས་པ་འདུག་པས། སེམས་ཅན་གྱིས་ལས་ངན་བསགས་ན་
སངས་རྒྱས་ཀྱི་མཐུ་ཡང་བརྡུགས་འདུག་གོ། ། དམ་པའི་ལྷ་ཆོས་བྱས་ན་ནི་སྡིག་
ཅན་ཀྱང་དམྱལ་བ་ནས་འཐོན་ཡོང་། །འདོད་ཡོན་བློས་མ་ཐོངས་ན་ནི་བླ་མ་ཡང་
དམྱལ་བར་འགྲོ་རང་ཡོང་ལ། ། རང་གིས་བྱ་ར་ཐོངས་ལ་རང་གིས་རང་ལ་མ་
བསླུས་པ་ཅིག་མཛོད་ཨང་། ། །
ཡང་སྐབས་ཤིག་ན་མི་འགའ་རེ་ངེད་རྣམས་ལ་སེམས་ལ་ཕན་པའི་བསླབ་བྱ་
254



ཅིག་མཛོད་དང་ཟེར་བ་ལ། ངས་གླུ་འདི་བཏང་ངོ༌། དལ་འབྱོར་མི་ལུས་ཐོབ་
པ་དཀའ་ལགས་པས། །ད་ལྟ་ཚུལ་ཁྲིམས་སྲུངས་ཤིག་བཙན་བཙུན་ཚོ། །མི་ལུས་
འདི་ནི་རྟག་ཐུབ་མ་ཡིན་པས། ། དགེ་སྦྱོར་འཕྲལ་དུ་གྱིས་ཤིག་རྟག་ཚིགས་་་་་
མཁན། །ཚེ་འདིའི་བྱ་བ་ཀུན་ལ་ཚར་དུས་མེད། །ཆོག་ཤེས་མི་རྟག་སོམས་ཤིག་
བསམ་ཤེས་ཀུན། ། སྒྲ་ཚད་རིག་པ་ཤེས་ན་རྒོལ་ངན་ཐུབ། །ནང་དུ་ང་རྒྱལ་ཐུལ་
ཅིག་དགེ་བཤེས་ཀུན། །རི་ཁྲོད་དབེན་པར་རང་སེམས་རྗེན་ལ་ཕུད། །རྣམ་རྟོག་
གྲོང་ཁ་མ་འགྲིམ་སྒོམ་ཆེན་ཀུན། ། གནས་ཆེན་རྣམས་ནས་དངོས་གྲུབ་ལེན་རྒྱུ་
མེད། ། དགེ་སྦྱོར་རང་གིས་གྱིས་ཤིག་རྟོགས་ལྡན་ཚོ། ། འགྲོ་དོན་མཛད་པའི་་
སེམས་དཔར་ཞལ་བཞེས་ནས། །ཆོས་དང་ནོར་རྫས་མ་བརྗེ་ཆོས་པ་ཀུན། ། ཧཱུྃ་
ཕཌ་འབྲུག་སྒྲ་སྒྲོག་པའི་སྔགས་པ་ཚོ། །ཟབ་དབང་ཁྲོམ་ལ་མ་བསྐུར་སྐལ་ལྡན་
ཚོ། །ཞེས་སྨྲས་སོ། །
ཡང་ལྷོ་བྲག་བན་པར་མཆེད་གྲོགས་འགའ་གནས་སྐོར་ལ་འགྲོ་ཟེར་བ་འདི་
བྱས་སོ། ། ན་མོ། ཁྱེད་གནས་ཆེན་སྐོར་མཁན་རྣམས་འདི་བཞིན་ཐུགས་ལ་
བཞག་འཚལ། རྗེ་གོང་མ་རྣམས་ཀྱིས་གནས་ལུགས་ཀྱི་དོན་སྒོམ་པ་ཚོ་གནས་
བཟང་ཡོད་པས་སྤོང་ལ་ཤོག རང་གི་ལྟོ་འདི་ཞིམ་པོ་རང་ཅིག་མི་འདུག་པས་
དཀོར་ཟས་ཞིམ་པོ་འདི་སྒོ་རིམ་པ་བཞིན་བརྡུངས་ལ་ཟོ་ཤོག དྲང་པོའི་གཏམ་
འདི་རྣ་བར་མི་སྙན་ཞིང་སྙིང་ལ་ཕོག་པས་སྐྱག་བརྫུན་དང་མཁས་ཁྱད་མང་པོ་
སློབ་ལ་མི་ལག་ན་ཅི་འདུག་ཁྱེར་ལ་ཤོག ཁ་སྐོམ་སིང་པོ་དང་དར་བས་སྨྱོ་མི་
ཐུབ་པས་འདུག་ཚད་ཆང་དུ་བསྒྱུར་ནས་འཐུང་ལ་ཤོག རི་ཁྲོད་ཀྱི་སྟན་ལ་ཚེར་
མ་རྣོན་པོ་ཡོད་པས་ཞག་རེ་ལས་མ་སྡོད་པར་ཤོག ཁྱི་འདི་དང་ཐོག་མ་ནས་
སྤྲང་པོའི་དགུར་འདུག་པས་འགྲམ་རུས་ཆོག་ལ་ཤོག ངོ་ཚ་མེད་འདི་རྒྱལ་་་
ཁམས་བསྐོར་བའི་ཕུབ་ཡིན་པས་དཔྲལ་བ་ལ་ཁོབས་ལ་ཤོག ལྟོགས་ལྷ་འདི་
255



ཀུན་ལ་མཁོ་བས་སྲིན་པོའི་སྣ་བུག་ན་འདུག་ཀྱང་བཟའ་ཨེ་རྙེད་ལྟོས་ལ་ཤོག
བཙན་བཙུན་བསྡོངས་ནས་མ་ཕྱིན་ན་ཡོན་བདག་དད་པ་མི་ལྡོག་པས་སྒབ་ཤལ་རེ་
འཁྲིད་ལ་ཤོག བྱང་སེམས་དང་སྙིང་རྗེ་མེད་པའི་འགྲོ་དོན་མཛད་མཁན་མང་
པོ་ཡོད་པས་ཆོས་བརྒྱད་རེ་སློབ་ལ་ཤོག ལྟོ་གོས་འདི་གལ་ཆེ་བས་འདི་ཡོང་བའི་
ཐབས་ལ་སངས་རྒྱས་དང་བྱང་ཆུབ་སེམས་དཔའི་སྐྱེ་བ་ཡིན་གྱིས་ལ། མི་དྲན་
དགུ་དྲན་དང་མི་བྱེད་དགུ་བྱེད་མང་པོ་གྱིས་ལ་ཤོག ཚེ་ཕྱི་མ་ལ་བསམས་ན་ཚེ་
འདིའི་འདུན་མ་འཆུགས་པས། འཆི་བ་ཡོང་བསམ་བྱེད་པར་བློ་སྣང་བསྲིངས་
ལ་ཤོག ཡང་དགའ་རབ་བྱུང་ན། གྲོང་ལྟག་རེར་དགོན་པ་རེ་ཐོབ་ལ་ཡོན་
བདག་རེ་འཚོལ། མི་ཡི་གདོང་དུ་ཆོས་བརྫུ་རེ་ཐོབ་ལ་སྡོད། བླ་ཆུང་རེ་ཡོང་
བའི་གྲབས་བྱུང་ན་གྲྭ་པ་རེ་དགོས་པས། མི་ཚེ་མ་འཕྱིད་ཚད་ཐམས་ཅད་ལ་ཞྭ་
མོ་རེ་གཡོགས་ལ་འཁྲིད་ཤོག སྟེར་མཁན་བྱུང་ན་དུག་ཡིན་ཀྱང་འཁུར་ཤོག
ཆགས་པ་འདི་འཁོར་བའི་རྒྱུད་དོས་དྲག་པས་བྱིས་ཕྲུག་བྱུང་ཡང་འགྱོད་མེད་གྱིས་
ལ་སུ་བྱུང་དང་སྦྱོར་ལ་ཤོག རྒྱལ་ཁམས་བསྐོར་བའི་ཟོང་ལ་བརྫུན་དགོས་པ་
རྫུན་ཕུགས་ཅན་སློབས་ལ་ཤོག བྱས་སོ། །
ཡང་སྐབས་ཤིག་ན་ཡི་གེའི་ཕྱི་མོ་སུམ་ཅུ་ལ་དཔེ་དྲངས་ནས་འདི་འདྲ་ཞིག་
སྨྲས་སོ། །ན་མོ་གུ་རུ། ཀ་ཡེ་རི་ལ་སྡོད་པའི་སྒོམ་ཆེན། ། ཁ་དོག་སེར་བའི་
བཙུན་པ་ཀུན་ལ། །ག་ལེ་དགོངས་པའི་ཚིག་འགའ་ཞུ་བས། །ང་རང་མ་གོ་མི་ལ་
སྨྲས་པའི། །ཅ་ལེ་ཅོ་ལོ་འཁྲུལ་བའི་གཏམ་ལ། །ཆ་མེད་གོ་བའི་ཆོས་ལུགས་མང་
པོས། །ཇ་ཆང་བཏུང་བ་ལན་ཚྭའི་རོ་ལ། །ཉ་ལྟར་ཞེན་པའི་ལྕགས་ཀྱུས་འཛིན་
ནོ། །ཏ་ཐ་ག་ཏའི་བསྟན་པ་འདི་ལ། །ཐ་མ་རང་སེམས་ཆོས་སྐུར་འཆར་བ། །ད་
ལྟ་བསྟན་པའི་རྒྱལ་མཚན་ཡིན་ནོ། །ན་ཕུགས་འཁྲུལ་མེད་རྒྱལ་བའི་དགོངས་
པ། ། པ་ར་པུ་ར་མེད་པར་བསྐྱངས་པས། ། ཕ་རོལ་ཕྱིན་པའི་ལམ་གསང་ཆེན་
256



པོས། ། བ་གླང་རྨོངས་པ་རང་གིས་རང་བཅིངས། ། མ་ལུས་ཁྱོད་ཀྱི་བྱིན་རླབས་
ཆེན་པོས། ། ཙཱ་རི་ཏྲ་སོགས་ཡུལ་ཁམས་ཀུན་ཀྱང་། །ཚ་གྲང་སྤྱད་ནས་སྐོར་མི་
དགོས་པར། །ཛ་ལང་མེད་པའི་བྱང་ཆུབ་ཆེན་པོ། །ཝ་ལྟར་མི་ཞུམ་བློ་གྲོས་མཆོག་
ལྡན། །ཞྭ་ལྟར་བསྟེན་འོས་བླ་མ་མཆོག་གི། །ཟ་མ་ཏོག་ནི་མཆོག་ལ་རོལ་ཞིང་། །
འ་ཅག་གོང་མའི་རྣམ་ཐར་སྐྱོངས་ལ། །ཡ་མཚན་སྡོམ་གསུམ་རྒྱུད་ལ་ལྡན་ཞིང་། །
ར་མ་ཕ་ལ་གྲུབ་ཆེན་ཀུན་དང༌། །ལོ་ལྔ་པ་ལྟར་འོད་གསལ་འདྲེས་གྱུར། །ཤ་ཝ་རི་
ལྟར་སྙིང་པོའི་བསྟན་པ། །ས་ལྟར་བརྟན་པའི་སྒྲུབ་ཚུགས་མཆོག་གིས། །ཧ་དོན་
སྙིང་རྗེ་བྱང་སེམས་སྦྱོངས་ལ། །ཨ་དོན་སྐྱེ་མེད་ཁོང་དུ་ཆུད་མཛོད། །ཅེས་པ་ཡང་
འབྲུག་པ་ཀུན་ལེགས་ཀྱི་ཧོར་ཆོལ་ཡིན་ནོ། །
ཡང་ཨ་ལྕེ་ལུ་གུས་རྣལ་འབྱོར་ཀུན་ལེགས་ལ་གླུ་བཏང་བ་ལ། ཁྱེད་བཀའ་
བརྒྱུད་པ་རྣམ་པ་ཐབས་ལམ་པ་ཡིན་པ་དང་། ཁྱད་པར་ཁྱེད་ལ་གྲུབ་ཐོབ་
མཚན་བཟང་པོ་འདུག་པས། ཕྱག་རྒྱ་མ་ ཡང་ཕྱོགས་མེད་མཛད་ཀྱི་འདུག
རྒྱུད་བརྟག་པ་གཉིས་པ་ན། དང་པོ་རིགས་ལ་བརྟག་པ་བྱ། །དེ་ནས་རིགས་ལ་
རིགས་མི་འབྱེད། །གསུངས་པ་འདུག་སྟེ། དགའ་བཞི་ངོས་མ་ཟིན་པའི་ཐབས་
ལམ་གྱིས་ རང་ བསླུས་ ཡོང་། ཞིང་ བཟང་ ཡང་ སོ་ནམ་ དགོས་ པ་ འདུག་ གོ།
ཆོས་ཟབ་ཀྱང་ཉམས་ལེན་དགོས་པ་འདུག་གོ། ཕྱི་རུ་ཆོས་གོས་ལེགས་ཀྱང་ནང་
དུ་སྡོམ་པ་དགོས་པ་འདུག་གོ། ཕྱི་རུ་རྒྱན་ཆས་མཛེས་ཀྱང་ནང་དུ་བསོད་ནམས་
དགོས་པ་འདུག་གོ། ཕྱི་རུ་བཙུན་གཟུགས་ལེགས་ཀྱང་ནང་དུ་སེམས་འཁྲུལ་
མེད་ཅིག་དགོས་པ་འདུག་གོ། ཕྱི་རུ་ཁ་སྟབས་ཉེས་ཀྱང་ནང་དུ་ཆོས་རྗེས་ཐུགས་
རྗེས་འཛིན་པ་འདི་ཨ་ལུག་པའི་འདུན་མ་དེ་ལེགས་བྱུང་། ཚེ་འདིའི་འདུན་མ་
ཀྲད་ཀྲད་འདི་གས་ཕྱིད་པ་འདུག་སྟེ། ཕྱི་མའི་འདུན་མ་ཆོས་རྗེ་ཀུན་ལེགས་པ་
རང་མཁྱེན་ནོ། །འདི་ལ་དགོས་པ་ནི་ནོར་རྫས་དང་ཁ་དྲག་ཡིན་པ་འདུག ཕྱི་
257



མར་དགོས་པ་ནི་རང་སེམས་འཁྲུལ་བ་མེད་པ་ཅིག་ཡིན་པ་འདུག་སྟེ། སེམས་
འཁྲུལ་བ་མེད་པ་ནི་སུ་ལ་རང་ལ་ཡོད་ན་ཡང་། ཨ་ལུག་ང་ཚོགས་བསགས་ན་
སེམས་འཁྲུལ་པ་མེད་པའི་བླ་མ་དང་མཇལ་བར་ཤོག་ཅིག ཟེར་འདུག་པ་ངས་
ཡི་གེ་ལ་བཀོད་པ་ཡིན། ཡང་སྐབས་ཤིག་ན་ཐོ་རངས་ཁ་ཞིག་བསམ་བློ་ལ།
འགྲོ་བ་སེམས་ཅན་རང་རང་གི་ལས་ལ་སྤྱོད་པ་འདི་ལ་དུས་གསུམ་སངས་རྒྱས་
ཀྱིས་ཀྱང་སྐྱོབ་པར་དཀའ་འདུག་བསམ་སྐྱོ་བ་ཚད་མེད་པ་བསྐྱེད་ནས་གླུ་འདི་
འཐེན་ནོ། །
ན་མོ། ཡར་འབྲོག་གཡུ་མཚོ་ལ་འགྱུར་ཅམ་ཉ་མོ་མང་པོ་འཁོར་ཞིང་སྣང་
ངོ༌། །ཉ་མོ་ཚོ་བསླབ་བྱ་ཚིག་གསུམ་ཡོད་པ་རང་ཉོན་ཨང་། ། ཁྱོད་གཤོག་ཕྲུག་
རྒྱས་ནས་མཚོ་སྟོད་འགྲིམ་པ་དགའ་མོ་ཅིག་སྣང་སྟེ། །མདང་ཁ་ནུབ་ཉ་པ་དོལ་
ཁྱེར་མང་པོ་ཆས་སོང་བ་དེ་ཁྱེད་ཚོས་མ་གོ། །བཙན་ས་འཛིན་རྒྱུ་རྒྱ་མཚོའི་གཏིང་
ན་ཡོད་ཀྱང་འཛིན་རན་འདུག་གོ། །ང་རང་དང་མཚོ་སྨན་རྒྱལ་མོ་ཡིན་པས་རྟེན་
འབྲེལ་བཟང་པོ་རུ་བྱུང་ངོ༌། ། སྤང་སྟོད་ཀྱི་མཐོན་པོ་ལ་ ཤ་བ་རྭ་བཅུ་མང་པོ་
འཁོར་ཞིང་སྣང་ངོ༌། ། ཤ་བ་ཚོ་བསླབ་བྱ་ཚིག་གསུམ་རང་ཡོད་པ་ཉོན་ཨང་། །
ཁྱོད་རྭ་བཅུ་རྫོགས་ནས་སྤང་སྟོད་འགྲིམ་པ་འདི་དགའ་མོ་ཅིག་སྣང་སྟེ། །མདང་
ཁ་ནུབ་ལིང་པ་ཁྱི་འཁྲིད་མང་པོ་ཆས་སོང་བ་དེ་ཁྱོད་ཚོས་མ་གོ། །བཙན་ས་འཛིན་
རྒྱུ་རི་བོའི་རྩེ་ན་ཡོད་ཀྱང་འཛིན་རན་འདུག་གོ། །ང་རང་དང་བསམ་གཏན་ལྷན་
ཅིག་གི་སྒོམ་ཆེན་ཡིན་པས་རྟེན་འབྲེལ་བཟང་པོར་བྱུང་ངོ༌། །མཚན་ལྡན་གྱི་བླ་མ་
ལ་རབ་བྱུང་བཙུན་པ་མང་པོ་འཁོར་ཞིང་སྣང་ངོ༌། ། རབ་བྱུང་ཚོ་བསླབ་བྱ་ཚིག་
གསུམ་ཡོད་པ་དེ་ཉོན་ཨང་། །ཁྱེད་རབ་བྱུང་བྱས་ནས་འཇིག་རྟེན་མི་ནག་པའི་
ལས་ལ་འཇུག་པ་འདི་འགའ་མོ་འདྲས་སྣང་སྟེ། ། མདང་ཁ་ནུབ་འཆི་བདག་
བརྐུང་བའི་ཕོ་ཉ་སླེབས་པ་དེ་ཁྱེད་ཚོས་མ་ཚོར། །འཆི་མེད་ཚེ་ཡི་དངོས་གྲུབ་ཞུ་ས་
258



འདྲ་ཡོད་ན་ཞུ་རན་རང་འདུག་གོ། །ང་རང་དང་འཁོར་འདས་འཛིན་མེད་ཀྱི་
རྣལ་འབྱོར་ཡིན་པས་རྟེན་བླངས་པ་འདི་འཕྲལ་གད་མོ་བྲོ། །གང་ལྟར་ཚེ་འདིར་
བསླབ་སྦྱངས་སོགས་ཐོས་བསམ་མང་པོ་མ་བྱས་མོད། ། འོན་ཀྱང་ང་བསྐལ་པ་
མང་པོའི་སྔོན་རོལ་ནས་སངས་རྒྱས་མང་པོ་ལ་བྱ་བ་བྱས་ཤིང༌། །ངེས་པ་དོན་གྱི་
ཚིག་དོན་འགའ་ཁོང་དུ་ཆུད་པ། །བླ་མ་མཁས་གྲུབ་མང་པོ་ལས་ཟབ་གནད་ཀྱི་
ཚིག་རེས་ཆོས་མང་པོའི་འགག་ཁྲོལ་བ། །མགྲིན་པ་ལོངས་སྤྱོད་ཀྱི་འཁོར་ལོ་ན་མི་
ལ་རས་པའི་སྒར་བྱས་པ། བྱམས་དང་སྙིང་རྗེ་ཁོ་ན་ལ་དགེ་སྦྱོར་གྱི་མཐིལ་་
གཏོད་པར་རྟེན་འབྲེལ་བཟང་པོར་བྱུང་ངོ༌། ། རྒྱལ་པོ་ཆེན་པོ་ལ་བློན་ཆེན་གྲོས་
ཡོད་མང་པོ་འཁོར་ཞིང་སྣང་ངོ༌། །བློན་ཚོ་བསླབ་བྱ་ཚིག་གསུམ་ཡོད་པ་དེ་ཉོན་
ཨང་། །ལོ་ལེགས་སྐྱ་རྒྱལ་བྱུང་ན་ཤ་ཆང་གི་ཁྲི་ཐོག་ལ་བཞུགས་པ་འདི་དགའ་མོ་
འདྲས་སྣང་སྟེ། །མདང་ཁ་ནུབ་དཔོན་གཡོག་གཅིག་གིས་གཅིག་བསླུས་པ་དེ་ཁྱོད་
ཚོས་མ་གོ། །བཙན་ས་འཛིན་རྒྱུ་རྒྱལ་པོའི་ཕོ་བྲང་ན་ཡོད་ཀྱང་འཛིན་རན་འདུག་
གོ། །ང་རང་དང་དགྲ་མེད་དྲི་མེད་ཀྱི་རྣལ་འབྱོར་པ་ཡིན་པས་རྟེན་འབྲེལ་བཟང་
པོར་བྱུང་ངོ༌། ། རྟོགས་ལྡན་མཚར་པོ་ལ་ཨ་ནེ་བཙུན་མ་མང་པོ་འཁོར་ཞིང་སྣང་
ངོ༌། ། ཨ་ནེ་ཚོ་བསླབ་བྱ་ཡོད་པ་ཚིག་གསུམ་རང་ཉོན་ཨང་། །ལྟོ་མོད་ཉི་དྲོའི་
རྟོགས་ལྡན་མཚར་པོའི་ཐུགས་འཛིན་དེ་དགའ་མོ་འདྲས་སྣང་སྟེ། ། མདང་ཁ་ནུབ་
དམ་ཉམས་ཁྲིམས་འཆལ་མང་པོ་དམྱལ་བར་འགྲོ་བ་དེ་ཁྱོད་ཚོས་མ་མཐོང་། །
བཙན་ས་འཛིན་རྒྱུ་དབེན་པའི་རི་ཁྲོད་ན་ཡོད་ཀྱང་འཛིན་རན་འདུག་གོ། ང་
རང་འཛག་བདེ་ལམ་སློངས་ཀྱི་རྣལ་འབྱོར་པ་ཡིན་པས་རྟེན་འབྲེལ་བཟང་པོར་
བྱུང་ངོ༌། །ཨའོ་ཡའི་བློ་བདེ་ཐག་ཆོད་ཅིག་བྱུང་སྟེ་བསམ་ཤེས་འགྲོ་བའི་ལས་ལ་
སྤྱོད་པ་འདི་སྣང་བ་སྐྱོ་མོ་ཨང་། །ཅེས་སྨྲས་སོ། །
ཡང་། ངེད་རང་གི་གྲྭ་པ་རྣམས་ན་རེ། ཆོས་རྗེ་ལགས་འདི་འདྲའི་སྐུ་
259



སྣང་བསང་བདེ་བ་ཐུགས་ཉམས་ལ་ཅི་འདྲ་ཤར། ངེད་ཚོ་ནི་ལས་ལས་མ་གྲོལ་
བས་སྟོང་ཉིད་ཀྱིས་ཕན་ཐོགས་པ་མི་འདུག་ཟེར་བ་ལ། ངས་རང་གི་གནས་ཚུལ་
འདི་བཤད། ངོས་དཔོན་རིན་པོ་ཆེའི་བཀའ་བག་རེ་བཅག་ནའང་། ཆོས་
ཕྱོགས་ནས་བཅག་མེད་པས་ཉེས་པ་ཆུང་ངམ་བསམ། མདའ་གཞུ་ཞིག་ཁྱེར་ཏེ་
མི་དང་སྲོག་ཆགས་བསད་པ་མེད་པས་ཨའུ་ཙི་བསམ། ཡང་བླ་ཆེན་ཚོའི་ལད་མོ་
བྱས་རྟ་དྲེལ་སོགས་སྟོབས་ཅན་འཁྲིད། ག་ལུག་ཞིག་ལ་གནོད་པ་མ་བསྐྱལ་
བས་བློ་བདེ། ཡང་བླ་ཆུང་གི་ལད་མོ་བྱས། རྔའི་ཕྱི་བརྡུངས། དྲིལ་བུའི་
ནང་བརྡུངས། ཞལ་ཟས་སྐམ་པོ་ཚུན་མ་ཁྱེར་བས་བློ་བདེ། ཡང་རྟོགས་ལྡན་
གྱི་ལད་མོ་བྱས་ཁྱི་ཟ་ལྷ་དཀྲོག་ཀྱང་མ་བྱས། ཡང་དགེ་བཤེས་ཚོའི་ལད་མོ་བྱས་
ཐམས་ཅད་ཁ་ལ་ཤོར་བ་ཡང་མ་བྱས། ཡང་དབོན་པོ་ཚོའི་ལད་མོ་བྱས་ནས་
བསྲུངས་སྡོམ་དང་ཡོན་ཏན་ཆེར་མེད་པའི་བསྔོ་བ་ཡོན་བཤད་དང༌། དབང་
ཆུང་རེ་དང༌། གཤིན་པོའི་རྗེས་འཛིན་རེས་ལྟོ་འཕྱིད་པ་ཡང་མ་བྱས་པས་བློ་
བདེ། ཡང་། རང་གར་འགྲོ་མེད་པའི་མི་དམངས་ལ་ཁྲིད་ལུང་འབོགས་པ་
དང་མང་པོའི་མགོ་དཔོན་མ་བྱས་པས་བློ་བདེ། ཡང་ཞིག་གསོས་དང་གྲུ་ཟམ་
འཛུགས་པ་ལ་སྙད་པའི་སློང་མོ་མ་བྱས་པས་བློ་བདེ། བཞད་གད་གྱི་རྫུན་རེ་
གཏམ་བཤད་གཏིང་པ་པསླུ་བའི་རྫུན་མ་བཏང་བས་བློ་བདེ། རིག་མ་མང་པོ་
ཡོད་དེ་བུ་གཅིག་མ་གཏོགས་བུ་མོ་དང་རྩི་ཉོག་མེད་པས་བློ་བདེ། རྒྱལ་ཁམས་
རྐྱང་པ་བསྐོར་ཏེ་གར་ཕྱིན་ཀྱང་ཟོག་དང་རྐུན་མ་མ་བྱས་པས་བློ་བདེ། ཡང་ཕ་
སྤུན་ནང་འཐབ་བརྒྱབ་སྟེ་དམེ་ཁྲག་མ་གཏོར་བར་འཇིགས་ར་བསྐུལ་ནས་བཞག་
པས་བློ་བདེ། ཡང་དབོན་རིན་པོ་ཆེ་ལ་གང་ཞབས་ཏོག་བསྒྲུབས་ཡུས་མི་འདུག་
སྟེ་ཞབས་འདྲེན་མ་བསྒྲུབས་པས་བློ་བདེ། ཕྱིའི་རྟེན་བཞེངས་མང་པོ་མ་འགྲུབ་
སྟེ་རང་ལུས་ལྷ་སྐུར་བསྒོམས་པས་བློ་བདེ། གསུང་རབ་བཞེངས་པ་མ་གྲུབ་སྟེ་སྒྲ་
260



བྲག་ཆར་བསྒོམས་པས་བློ་བདེ། འབུམ་པ་མ་བཞེངས་ཏེ་སེམས་སྤྲོལ་བྲལ་དུ་
བསྒོམས་པས་བློ་བདེ། དབང་བསྐུར་མང་པོ་མ་ཞུས་ཏེ་ཨ་བྷི་ཏི་ཙེའི་དོན་གྱི་
དགོངས་པ་རེ་ལོན་པས་བློ་བདེ། སློབ་གཉེར་མང་པོ་མ་བསླབས་ཏེ་ཀུན་ལ་གོ་
རྒྱུ་རེ་རྙེད་པས་བློ་བདེ། བཟའ་འཐབ་དུམ་པ་རེ་བརྒྱབ་སྟེ་བཟོད་པ་བསྒོམས་
ནས་ཕམ་བླངས་པས་བློ་བདེ། ཕྲུ་གུ་གཅིག་བྱུང་སྟེ་བུ་ཞིག་སྐྱེས་པས་བློ་བདེ།
འགྲོ་ཀུན་ཕ་མ་རུ་ཤེས་པ་མ་བྱུང་རུང་ སྣང་བ་དགྲར་མ་ལངས་ པས་བློ་ བདེ།
ཕྱོགས་བྲལ་གྱི་མོས་གུས་མ་སྐྱེས་རུང་ཕྱོགས་ཞེན་གྱི་བླ་མ་བསྟེན་པས་བློ་བདེ།
ད་བློ་མ་བདེ་བ་ཡང་མང་པོ་འདུག བླ་མ་མཚན་ལྡན་གྱི་གསུང་ནས་ཆོས་མིན་
མ་བྱེད་གསུང་བ་ལ། འདྲེས་མའི་ནང་ནས་ཀྱང་འཇིག་རྟེན་མང་བ་བྱས་པས་བློ་
མ་བདེ། ཕ་ཡུལ་སྤངས་ཀྱང་གང་སྡོད་སར་ཚད་ཚད་རུབ་རུབ་བསགས་པས་
འཕྲལ་སྐྱིད་རུང་ཕུགས་བློ་མ་བདེ། གཞན་ཡང་བླ་མ་རྣམ་པའི་རྣམ་ཐར་ལ་
དཔྱད་ཞིབ་རེ་བཏང་བས་ཆོས་དང་མཐུན་མི་མཐུན་སྣ་ཚོགས་འདུག་པ་མཐོང་
བས་བློ་མ་བདེ། དེ་ལ་སོགས་ཏེ་བློ་བདེ་དོགས་མང་པོ་འཕྲོས་པ་འདི་མཉམ་
བཞག་མེད་པའི་རྟགས་སུ་འདུག་བྱས་སོ། །ན་མོ་རཏྣ་གུ་རུ། འགྲོ་བའི་མགོན་
པོ་གཙང་པ་རྒྱ་རས་པ་ཞེས་འབྲུག་གི་ཡང་བདེ་ཆེན་པོར་ལྷ་དང་མི་དུ་མས་ཕྱག་
བྱས་ཤིང་གཙུག་ཏོར་གྱི་ནོར་བུས་མངོན་པར་བཏུད་པ། ཉི་མ་དང་ཟླ་བ་ལྟར་
ལྷང་ངེར་བཞུགས་ནས་ལུས་ཅན་མཐའ་ཡས་པ་སྲིད་པའི་མུན་ཁུང་ཆེན་པོ་ནས་
འབྱིན་པར་མཛད་པ་དེ་ལ། ཐུགས་ཀྱི་སྲས་རིགས་ཀྱི་དབོན་གཞན་སྡེ་ལོག་པའི་
སྡུག་བསྔལ་གྱི་རི་དྭགས་མཐའ་དག་སྐྲག་པར་བྱེད་པའི་རི་དྭགས་ཀྱི་རྒྱལ་པོའི་
མཚན་ཅན་དགུ་དང་རིགས་གསུམ་གྱི་རྣམ་སྤྲུལ་གྱིས་གཙོས་པའི་སྤྲུལ་པའི་གདུང་
ཚབ་རིམ་པར་བྱོན་པ་རྣམས་ཀྱི་ནང་ནས་ཐ་ཆུང་། རྣལ་འབྱོར་ཀུན་དགའ་
ལེགས་པ་ཞེས་བྱ་བ་བདག་གིས། སྔར་གྱི་གྲུབ་ཐོབ་གོང་མ་རྣམས་ཀྱི་ཐུགས་
261



ཉམས་ལ་འཁྲུངས་པའི་རྡོ་རྗེའི་གླུ་ལ་སེམས་ཤོར་ནས། གོ་རྟོགས་པར་བརྫུས་
པའི་མགུར་མ་སྣང་བསངས་གང་བདེ། ཀོང་རྟ། བོན་ གླུ། སྔགས་པའི་
དབྱངས་སོགས་གང་དང་ཡང་བསྟུན་ནས་དགེ་བཤེས་ཉམས་བྲོ་བ་ལྟར། ཆོས་
ཐམས་ཅད་སྐྱེ་འགག་མེད་པའི་གནད་གོ་བ། སྤྱོད་ལམ་ཡིན་མིན་འདྲེས་མའི་
ནང་ནས་མིན་པ་མང་ལ་ཁད་པ། ལྟོ་གོས་ཡོན་བདག་ནོར་དང་དད་པ་གང་ཆེ་
ནས་འཚོལ་བ། དྲག་པོ་ལས་ཀྱི་བསྲུང་མ་མང་པོ་འཁོར་བ། རྡོ་རྗེ་ཕག་མོ་དང་
སྒྲོལ་མས་བྱིན་གྱིས་བརླབས་པ། མ་བསླབས་པའི་ཤེས་རབ་ཆེན་པོས་འཁོར་
བའི་རྫུན་མཚང་རིག་པ། ཕ་སྤུན་གྱི་ཆགས་སྡང་གིས་ཡིད་སྐྱོ་ནས་ཡུལ་ཁམས་
ཕྱོགས་མེད་དུ་དད་པ་ཅན་གྱི་གཅེས་ཕྲུག་བྱས། བར་སྣང་གི་སྐྱི་བསེར་རླུང་པོ་
ལྟར་གཏད་མེད་དུ་འཕྱོ་བའི་གུ་ཡངས་པོ། གང་ཤར་སྐྱིད་པའི་ཉི་མ་སྒོ་ཁུང་དུ་
ཤར་ནས་ཉམས་དགའ་བློ་བདེ་སྐྱོང་བའི་བྱར་མེད་པ་ཆེན་པོས་མི་ཟེར་དགུ་ཟེར་
ཅི་བྱེད་འདི་བྱེད་མེད་པའི་སྤྱོད་པས། སེམས་ཅན་བསླུ་བ་སྤངས་ནས་ནི། །བྱ་
བ་མ་ཡིན་ཐམས་ཅད་བྱེད། །གསུངས་པ་ལྟར་འཇུངས་གཏད་གང་ཡང་མེད་པའི་
སྤྱོད་པ་འདི་ཡང་གད་མོ་བྲོ་དགའ་ཡ་དགའ་ཡོ། ཞེས་ཀྱང་བདག་གི་སྐྱོན་ཡོན་
གཞན་གྱིས་མི་རྟོགས་པས། རང་གི་རང་བཞིན་སྒྲོ་བཏགས་མེད་པ་སྙིང་དང་
འདྲ་བའི་བུ་ལ་གདམས་སོ། །
ཡང་སྡེ་སྲིད་ཕག་མོ་གྲུབ་པའི་ཞབས་འདེགས། གཞིས་ཀ་རིན་ཆེན་་་་
སྤུངས་པ་དང་སྐུ་གདུང་རུས་གཅིག་པ། བར་སྐབས་སུ་ནང་སོ་རྡོར་གོག་པས་སྐུ་
ཆགས་ཀྱི་འགྲོས་ལ་བརྟེན། ནང་སོ་བ་ཤ་ནས་འབྲོག་རི་བོ་བྲག་ཏུ་བཞུགས་པ་
གནང་དུས། རྣལ་འབྱོར་གྱི་དབང་ཕྱུག་ཀུན་དགའ་ལེགས་པ་ལ་རྣམ་ཐར་་་
གསོལ་འདེབས་ཞིག་བཀོད་པ་གནང་འདུག་པ་འདི་ལྟར་རོ། །སྲིད་གསུམ་མ་ལུས་
འགྲོ་བའི་སྐྱབས་གཅིག་པུ། ། འཛམ་གླིང་ཡོངས་གྲགས་གཙང་པ་རྒྱ་རས་ཀྱི། །
262



དབོན་ཆེན་འབྲུག་པ་ཀུན་དགའ་ལེགས་པ་ཞེས། །ཀུན་གྱིས་མི་རྟོགས་འཇིག་རྟེན་
སྐྱེ་བོའི་ཚུལ། །དད་ཅན་མ་ལུས་ཀུན་གྱི་ཡིད་འཕྲོག་པ། །ཐེག་ཆུང་མ་སྤངས་ཐེག་
ཆེན་མངོན་དུ་གྱུར། །བདེ་སྟོང་དབྱེར་མེད་ཟུང་འཇུག་ཟློས་གར་མཁན། །ཙན་
དན་སི་ཧྥའི་དྲི་བཟང་བས་ཀྱང་བསིལ། ། ཁྱེད་ཀྱི་ཡོན་ཏན་ལྐོག་ཏུ་སྦས་ཀྱང་་
གསལ། །རྣམ་པ་ཀུན་ཏུ་སྙན་གྲགས་ཆོས་སྒྲ་སྒྲོག འདིར་སྣང་ཤེས་བྱ་བསླབ་
ཚུལ་མ་བསྟན་ཀྱང་། །སྔོན་ནས་སྦྱངས་པའི་ལས་འཕྲོ་སད་པ་ཡི། །མདོ་སྔགས་
ཀུན་གྱི་ཚིག་དོན་ཐུགས་ལ་འཁྲུངས། ། སྐལ་ལྡན་གདུལ་བྱ་དབང་རྣོན་རྗེས་སུ་
འཛིན། །དད་མེད་རྣམས་ལ་ཐབས་ཀྱིས་ལས་འཕྲོ་བཞག །སྐལ་མེད་སྐུར་པ་ཞུ་
ལ་ལྷག་པར་བརྩེ། །ཆུང་དུས་གཅེས་ཕྲུག་ཕ་མ་གཉིས་དང་བྲལ། རྒྱལ་ཁམས་
ཕྱོགས་མེད་སྐྱིད་སྡུག་བསྲེས་ནས་བསྐོར། །འདོད་པའི་ཡོན་ཏན་ལན་ཚྭའི་ཆུ་
བཞིན་དོར། །བྱིས་པའི་བློ་ཅན་ལོག་སྨྲ་མཐར་འབྱིན་པའི། ། རྟགས་དང་རྫུ་་་
འཕྲུལ་རྒྱུན་མ་འཆད་སྟོན་ཀྱང་། །ལོག་པའི་མིག་གིས་ལེགས་པར་མཐོང་མིན་
པས། །དད་པའི་སྣང་ངོར་ཆེ་ལོང་ཙམ་ཞིག་བརྗོད། །དང་པོར་ཕ་ཡུལ་ཆགས་
སྡང་ཐམས་ཅད་སྤངས། ། ཐེག་ཆེན་འདུལ་བའི་བསྟན་ལ་རབ་ཏུ་བྱུང་། །ཉེས་
ལྟུང་དྲི་མ་ཐམས་ཅད་གཏན་ནས་སྤངས། །ཐེག་ཆེན་བསླབ་པའི་ཆོས་རྣམས་རང་
དོན་དུ། །ཉེར་ཞིའི་དྲི་སྤངས་འགྲོ་རྣམས་སྙིང་དབུས་བཞག །གསང་ཆེན་རྡོ་རྗེ་
ཐེག་པའི་དཀྱིལ་འཁོར་དུ། ། དབང་བཞིའི་དོན་རྟོགས་སྐུ་བཞིའི་མངོན་དུ་
གྱུར། །རྒྱལ་ཁམས་ཕྱོགས་མེད་བརྟུལ་བཞུགས་སྤྱོད་པ་བསྐྱངས། །གང་ལ་གང་
འདུལ་དེ་ལ་དེར་འཚམས་པའི། །ཆོས་དང་རྫུ་འཕྲུལ་ཡ་མ་ཟུང་དུ་བསྟན། །ལྷོ་
མོན་ཕྱོགས་སུ་སེམས་ཅན་བསད་གསོ་མཛད། ། བུམ་ཐང་ཕྱོགས་སུ་ནོར་རྫས་
གཏེར་རྣམས་བཏོན། །བོད་ཡུལ་དབུས་སུ་དཀར་ཡོལ་མཁའ་ལ་བཞག ། བདེ་
ཕུག་ཕྱོགས་སུ་བཀྲེན་པ་ཕྱུག་པོར་བཏང་། །ཉང་གི་ཕྱོགས་སུ་འཁོར་གསུམ་ཉི་
263



ཟེར་བཀལ། །གསལ་ལེ་ཕུག་ཏུ་མཚན་ལྡན་རིག་མ་གཟིགས། །རི་བོ་བྲག་ཏུ་ཕུན་
ཚོགས་ཆོས་འཁོར་བསྐོར། ། མོན་གྱི་ཕྱོགས་སུ་གདུག་པའི་ཀླུ་བདུད་བརྟུལ། །
ཡར་ལུང་དབུས་སུ་བདུད་མོའི་སྙིང་ཁྲག་འཕོས། །བྱས་པའི་ཆོས་རྣམས་བདེན་
མེད་སྒྱུ་མར་གཟིགས། །མ་བྱས་ཆོས་ཅིག་གདོད་ནས་མངོན་དུ་གྱུར། །སྣ་ཚོགས་
འགྲོ་བ་འདུལ་ཕྱིར་ཅིར་ཡང་སྟོན། །ཆུ་མེད་ཆུ་དང་ནོར་མེད་ནོར་དང་སྤྲད། །
ཆོས་མེད་ཆོས་དང་བུ་མེད་བུ་དང་སྤྲད། །དེ་ལ་སོགས་ཏེ་ལེགས་པའི་ཡོན་ཏན་
འགའ། །འཆད་དུ་འདུག་ཀྱང་སྦས་པའི་ཚུལ་དུ་བཞག ། དེ་འདྲའི་ཡོན་ཏན་
མངའ་བའི་བླ་མ་རྣམས། ། མཆོག་ཏུ་གུས་པའི་ཡིད་ཀྱིས་ཕྱག་འཚལ་ལོ། །ཞེས་
སོ། །
ན་མོ་གུ་རུ། བརྟུལ་ཞུགས་སྤྱོད་པས་གཞན་དོན་མཛད། །ཆོས་དབྱིངས་
ཡེ་ཤེས་རྒྱས་པ་ཡི། །རྣལ་འབྱོར་ཀུན་གྱི་དབང་ཕྱུག་མཆོག །ཀུན་དགའ་ལེགས་
པའི་ཞབས་ལ་འདུད། །ཀུན་ཁྱབ་འགྱུར་མེད་བདེ་ཆེན་ཆོས་ཀྱི་སྐུ། ། དགའ་བ་
བཞི་ལྡན་ཚངས་དབྱངས་སྙན་པའི་གསུང་། །ལེགས་པའི་ལམ་སྟོན་ཟབ་ཅིང་རྒྱུ་
ཆེའི་ཐུགས། ། དཔལ་གྱི་འབྱུང་གནས་ཡོན་ཏན་ཀུན་གྱི་མཛོད། ། འབྱོར་ལྡན་
འཕྲིན་ལས་རྒྱུན་མི་འཆད་པ་ཡིས། །བཟང་པོའི་ལམ་ལ་འགྲོ་རྣམས་མ་ལུས་པ། །
དམིགས་མེད་ཐུགས་རྗེ་ཆེན་པོས་འདྲེན་མཛད་པའི། །ཀུན་དགའ་ལེགས་པའི་
ཞབས་ལ་གསོལ་བ་འདེབས། །མགོན་སྤྱན་རས་གཟིགས་ཀྱི་རྣམ་འཕྲུལ་ཁྱེད། །
ལར་སྙིགས་མའི་འགྲོ་ལ་ཐུགས་རྗེས་གཟིགས། །བདག་མོས་གུས་དྲག་པོས་གསོལ་
བ་འདེབས། །དུས་འབྲལ་མེད་སྙིང་གི་དབུས་སུ་བཞུགས། །ལུས་དག་པ་བསྐྱེད་
རིམ་ལྷ་སྐུར་གསལ། །ངག་བརྗོད་དུ་མེད་པའི་གྲག་སྟོང་དང་། །ཡིད་དག་པ་ཆོས་
སྐུར་བྱིན་བརླབས་ནས། །དོན་ཅི་བསམ་འགྲུབ་པའི་བཀྲ་ཤིས་ཤོག ། བདག་
ཅག་གི་དཔལ་ལྡན་བླ་མ་དམ་པ་རྣལ་འབྱོར་གྱི་དབང་ཕྱུག་ཆེན་པོ་འདིའི་སྐུའི་
264



ཡོན་ཏན་ནི་སངས་རྒྱས་དང་མཉམ་ལ། འཕགས་པ་ཐུགས་རྗེ་ཆེན་པོའི་སྐུའི་
སྤྲུལ་པ་མིའི་གཟུགས་སུ་བྱོན་པ་ཡིན་ཏེ། མངོན་མཁྱེན་ཐོགས་མེད་དུ་མངའ་
བས་སོ་སོའི་བློ་དང་བསྟུན་པའི་སྙིང་གཏམ་ཁྲོམ་ལ་འགྱུར་བ། གྲུབ་རྟགས་སྐྱེ་
འགྲོ་བྱིངས་ཀྱི་མིག་ཡུལ་དུ་སྦ་གསང་མེད་པར་སྟོན་པའི་དམ་པ་འདི་ཉིད་ཀྱིས་སྐྱེ་
བོ་རྣམས་ཐར་པ་དང་ཐམས་ཅད་མཁྱེན་པའི་ལམ་ལ་དཀྲི་བའི་ཕྱིར་དུ། ། མངོན་
ཤེས་དང་རྫུ་འཕྲུལ་ཐོད་རྒལ་དུ་བསྟན་པ་ནི། ཆོས་གྲྭ་ཆེན་པོ་རྩེད་ཐང་དུ་ཐོག་
སོ་གཅིག་ནས་དཀར་ཡོལ་ཆུས་གང་བ་བསྐྱུར་བཏང་བས། ཆུ་མ་བོ་དཀར་ཡོལ་
མ་ཆག་པ་དང༌། མོན་ཕྱོགས་སུ་བྲག་ལ་ཕྱག་མདའ་བརྒྱབ་པས་ད་ལྟའང་ཆུའི་
རྒྱུན་བཟང་བར་འབབ་པ་སོགས་དང༌། གཞན་ཡང་ཕྱག་རྗེས་དང༌། ཞབས་
རྗེས་གྲངས་མང་ཞིང་། བུ་མེད་པར་བུའི་དངོས་གྲུབ། ནོར་མེད་པར་ནོར།
མདོར་ན་མངོན་མཁྱེན་དང་གྲུབ་རྟགས་སོགས་གསང་གསང་དང་སྦས་སྦས་མེད་
པར་མངོན་སུམ་དུ་བསྟན་ཅིང་། དབུས་གཙང་། ལྷོ་མོན། མངའ་རིས།
མདོ་ཁམས་བྱར་དྭགས་ཀོང་གསུམ་ལ་སོགས་པའི་གདུལ་བྱའི་ཞིང་ཐམས་ཅད་དུ་
གང་ལ་གང་འདུལ་གྱི་འགྲོ་དོན་གནང་བ་རྣམས་གྲངས་ཀྱིས་ག་ལ་ཆོད། མཐར་
སངས་རྒྱས་ལ་འདས་གྲོངས་མི་མངའ་ཡང་། སྔོན་ཐུབ་པའི་དབང་པོས་ཀྱང་སྐྱེ་
འགྲོ་རྣམས་ཆོས་ལ་བསྐུལ་བའི་བརྡར། ཞབས་ལ་སེང་ལྡེང་གི་ཚལ་པ་ཟུག་པས་
བསྐུང་བའི་ཚུལ་བསྟན་པ་ལྟར། དམ་པ་འདི་ཡང་ཞིང་འདིའི་འདུལ་བྱ་རྣམས་
རྫོགས་ནས། སྐུ་མྱ་ངན་ལས་འདའ་བར་དགོངས་ཏེ་མཉེལ་བའི་ཚུལ་བསྟན་
པའི་དུས་སུ། སྣ་དཀར་རྩེ་ནས་འབུམ་དཀར་ཟེར་བའི་ཕྱུག་པོ་དད་པ་ཅན་དེའི་
གནས་སུ་མ་ཕེབས་བར་དུ་ཞབས་གཡས་པ་ལ་ཆིབས་ཐོག་ཏུ་འཇའ་ཁ་དོག་ལྔ་པ་
ཅིག་ཟུག་པ་ཀུན་གྱིས་མཐོང་ཞིང་། དེ་ནས་མྱ་ངན་ལས་འདའ་བའི་ཚུལ་བསྟན་
པའི་དུས་སུ། དགུན་འཁྱག་སྒང་ལ་འབྲུག་གི་སྒྲ་སྒྲོག་པ་དང་། ས་གཡོས་པས་
265



ཁང་པའི་ཤིང་ཆ་རྣམས་འཁྲོལ་བ་བྱུང་ཞིང་། ཟླ་བ་ཙམ་གྱི་བར་ནམ་མཁའ་
སྤྲིན་གྱིས་མ་གོས་པར་གཡའ་དག་ཀྱང་། ཉི་མ་དང་ཟླ་བ་ནི་མྱ་ངན་གྱིས་ནོན་
ནས་འོད་མི་གསལ། འཇའ་ཁ་དོག་སྣ་ལྔ་པ་གདུགས་ཀྱི་དབྱིབས་ལྟ་བུ་ཉིན་
མཚན་ཁོར་ཡུག་ཏུ་ཕྱོགས་དེར་གནས་པའི་དཀྱིལ་ནས་མེ་ཏོག་གི་ཆར་རྒྱུན་མི་ཆད་
པར་འབབ་པ་ལ་སོགས་པ་ལྟས་ཁྱད་པར་ཅན་ཐམས་ཅད་ཀྱི་མིག་ལམ་དུ་མཐོང་
བ་བྱུང་ཞིང་། དད་ལྡན་བསོད་ནམས་གསོག་པའི་ཕྱིར་དུ་སྐུ་གདུང་མི་ཡུལ་དུ་
འཇོག་པ་གནང་བས་ཕྱིས་ཞུགས་ལ་ཕུལ་བའི་དུས་སུ་དབུ་ཐོད་རིལ་བོ་དབུ་ཀླད་
ཀྱི་བདུད་རྩི་གང་བ་དང་། འཇའ་ཟུག་པའི་ཞབས་གཡས་པ་གཉིས་ཐུགས་སྲས་
ཞིང་སྐྱོང་འབྲུག་གྲགས་བཞུགས་པའི་ཕྱོགས་སུ་ཐོག་མར་མེ་སྒོ་ནས་འཕར་བྱུང་བ།
འཕྲལ་ལ་དར་ཟབ་ཀྱིས་དྲིལ་ཏེ། ཐུགས་ཀྱི་སྲས་དམ་པའི་སྐུ་པང་དུ་བཅངས་པ་
གནང་ཞིང༌། དེ་ནས་ཀུན་བཟང་གི་མཆོད་སྤྲིན་རླབས་པོ་ཆེས་ཞག་བདུན་གྱི་
བར་ དུ་ མཆོད་ ཅིང་ གསོལ་ བ་ བཏབ་ནས། གདུང་ ཁང་ ཞལ་ ཕྱེ་ བའི་ དུས།
ཞལ་ ཀོ་དང་སྐུ་རུས་ ཕལ་ཆེ་བ་ལ། ཐུབ་པ་ཆེན་པོ། སྤྱན་རས་ གཟིགས།
སྒྲོལ་མ། ཇོ་བོ་རྗེ་དཔལ་ལྡན་ཨ་ཏི་ཤ། རྟ་མགྲིན། བདེ་མཆོག་ལ་སོགས་
པའི་སྐུ་འབུར་དོད་ཤིན་ཏུ་མང་བར་ཕེབས་པ་རྣམས་འདོམ་གང་གི་ས་ནས་བལྟས་
ནི་བཀྲ་ཤིང་གསལ་ལ། བཅར་ན་མི་མངོན་ལ་ཁད་པ་ལ་རིང་བསྲེལ་སོགས་ཀྱི་
རྣམ་འགྱུར་བསམ་གྱིས་མི་ཁྱབ་པ་མང་པོ་ཕེབས་ཤིང་། བྱིན་རླབས་ཀྱི་རྟེན་དེ་
རྣམས་ད་ལྟ་ སྟོད་ལུང་ལམ་འཕར་དགོན་པའི་དངུལ་འབུམ་ཆེན་པོའི་ནང་ན་
བཞུགས་ཡོད་པ། ལས་དང་སྐལ་བར་ལྡན་པའི་དད་ལྡན་གྱི་སྐྱེ་བོ་རྣམས་ལ་
གསང་སྒོ་ཞིག་ཡོད་པ་ནས་རྟེན་མཇལ་དང་བྱིན་རླབས་སོགས་དཔལ་ལྡན་ཞིང་
སྐྱོང་འབྲུག་གྲགས་ཀྱིས་གནང་ཞིང༌། དུས་བཟང་ལ་རིང་བསྲེལ་སོགས་མང་
བར་ཕེབས་ཀྱི་ཡོད་ནའང་། ཞིབ་མོར་བཀོད་ན་བློ་དམན་པའི་སྐྱེ་བོ་ལྷམ་དཔེ་
266



ཞྭ་ལ་འགེབས་པ་རྣམས་དང༌། ཉོན་མོངས་པའི་རྩ་བ་ཞེ་སྡང་དང་ཕྲག་དོག་གི་
སྡང་སེམས་རྒྱུད་ལ་ཞུགས་པ། ལས་ངན་པས་རྒྱབ་ནས་འདེད་པ་རྣམས་ཀྱི་བློ་
ཡུལ་དུ་མི་ཤོང་བས་མ་བཀོད་ཅིང་། འདི་ཙམ་ནི་འཛིན་མའི་ཕྱོགས་འདིར་
གནས་པའི་འགྲོ་བ་མིའི་ལུས་སུ་གྱུར་པ་བྱིངས་ཀྱི་མིག་གཉིས་ཀྱིས་ནི་མཐོང་།
ལག་པས་བཟུང་བ་ཡིན་པས་སྒྲོ་བཏགས་སོགས་འཇུག་པའི་གནས་མེད་པས་ཇི་ལྟ་
བ་བཞིན་དུ་བྲིས་པ་ཡིན་ཞིང༌། བདག་ཅག་བསོད་ནམས་ཀྱི་ཚོགས་ཅུང་ཟད་
ཅིག་བསགས་པའི་ལས་འཕྲོ་འཛོམས་པས། བླ་མ་དམ་པ་འདིའི་ཞལ་མཇལ་
གསུང་ཐོས་པས། སྐུའི་དཀྱིལ་འཁོར་ཡིད་ལ་དྲན་པས་མིག་གཉིས་མཆི་མས་
གང་སྟེ། ཚིག་གི་སྡེབ་སྦྱོར་ལེགས་པོ་སྒྲིག་མི་ཤེས་ཀྱང་། རང་ཉིད་རྣམ་དཀར་
གྱི་བསོད་ནམས་གསོག་པའི་སླད་དུ། རྡོ་རྗེའི་མིང་ཅན་གྱིས་ས་མོ་གླང་ལོའི་ཟླ་
བ་དང་པོ་སངས་རྒྱས་ཤཱཀྱ་ཐུབ་པའི་དུས་ཆེན་གཟའ་སྐར་འཕྲོད་སྦྱོར་བཟང་པོའི་
ཉིན་རང་ཉིད་གསོལ་བ་འདེབས་པའི་དད་པའི་གསོལ་འདེབས་སུ་བཀོད་པ་ཡིན་
པས། དད་ལྡན་རྣམས་མོས་གུས་འཕེལ་ཞིང་། དད་མེད་སྡིག་ཏོ་ ཅན་གྱི་
རིགས་ལ་ལ་དག སྔོན་ཐུབ་པའི་དབང་པོ་ལའང་ལེགས་དཀར་དང་བདུད་
ལྷས་བྱིན་སོགས་ཀྱིས་ལོག་པར་མཐོང་བ་བཞིན་གང་དགྱེས་མཛོད་ཅིག འདི་
ལས་བྱུང་བའི་དགེ་བ་དེས། །སེམས་ཅན་བདེ་དང་ལྡན་གྱུར་ནས། །བླ་མའི་གོ་
འཕང་ཐོབ་པ་དང་། །ཡིད་ལ་ཅི་བསམ་འགྲུབ་པར་ཤོག །
སྭ་སྟི། མཉམ་མེད་དཔལ་ལྡན་འབྲུག་པ་ཞེས་གྲགས་པའི་གདུང་དང་
ཆོས་ལས་འཁྲུངས་པའི་གྲུབ་ཐོབ་ཀུན་དགའ་ལེགས་པའི་དཔལ་འབྱོར་ལ་ཕྱག་
འཚལ་ལོ། །ཀུན་ཏུ་དམ་པའི་ཞབས་རྡུལ་ལ་རེག་པས། ། དགའ་སྟོན་མཚུངས་
མེད་ཆོས་ཀྱིས་ཡིད་ཚིམ་ནས། ། ལེགས་ཚོགས་གཞན་དོན་སྒྲུབ་ལ་ཆས་གྱུར་་་་
པའི། ། དཔལ་ཡོན་རྣམས་ལ་དབང་འབྱོར་དེར་ཕྱག་འཚལ། ། མི་བདེན་ཚེ་་་
267



འདིའི་སྣང་བའི་རང་མཚང་དེ། །ཇི་བཞིན་རིག་ཁྱོད་རྟག་འཛིན་མ་བྲལ་བའི། །
བཅོས་མའི་བྱ་གཞག་བཤིག་པའི་སྤྱོད་ཚུལ་ནི། །ངེས་མེད་སྒྱུ་མའི་གར་མཁན་
དེར་ཕྱག་འཚལ། ། ཐོས་པའི་གོ་བའི་རེ་བ་མ་ལུས་བཤིག ། སྒོམ་པའི་ཉམས་
མྱོང་མཁར་གྱི་རྨང་རྡོ་བཏོན། །དངོས་ཀུན་མཐའ་བྲལ་ནམ་མཁའི་གནས་ལུགས་
ལ། །སྦྱོར་བའི་རྣལ་འབྱོར་དབང་པོ་དེར་ཕྱག་འཚལ། །ཐ་སྙད་སྒྲོ་བཏགས་ཚིག་
གི་སྦྱོར་བ་ལ། །ཟབ་དང་རྒྱ་ཆེའི་ཆོས་སུ་མངོན་རློམས་ནས། །བཟང་ངན་གལ་དུ་
འཛིན་པའི་ཁེངས་གཞོམ་པའི། ། ཅོ་འདྲིའི་བཞད་གད་མཁན་པོ་དེར་ཕྱག་་་་་་
འཚལ། །ཉོན་མོངས་སྡུག་བསྔལ་ཡོངས་ཀྱི་རྟེན་ས་གང༌། ། ཁྱིམ་གྱི་གནས་དེར་
ཁྱོད་ཉིད་བཞུགས་པའི་ཚེ། ། སྣ་ཚོགས་དངོས་རྣམས་ རང་རིགས་ལ་དོགས་་་་་
ནས། ། སྟོང་ཉིད་ནམ་མཁར་བྲོས་དེར་ཕྱག་འཚལ་ལོ། ། སྔོན་བསགས་འབྱོར་
པས་རྙེད་པའི་མི་ལུས་འདི། །མི་རྟག་རྟག་ཏུ་རེ་བའི་ངང་ཉིད་ལ། ། སྔོན་ཆད་
འབྱམས་པ་བདག་གིས་མ་ཚོར་བས། ། ཐུགས་རྗེས་གཟིགས་ལ་བློ་སྣ་ཆོས་ལ་་་་
བསྒྱུར། །མཛའ་དང་མི་མཛའ་མང་པོའི་ཆེད་ཉིད་དུ། །དགེ་དང་མི་དགེའི་ལས་
ཀྱི་རྣམ་གྲངས་ལ། ། སྔོན་ཆད་སྤྱད་པ་བདག་གིས་མ་ཚོར་བས། ། ཐུགས་རྗེས་
གཟིགས་ལ་སྒོ་གསུམ་དགེ་ལ་བསྒྱུར། ། ཐོས་བསམ་སྒོམ་པའི་སྤྱོད་ཚུལ་བཞུགས་
གྱུར་ཀྱང་། །སྒྱིད་ལུག་སྙོམས་སེམས་ལེ་ལོས་གཞན་དབང་དུ། །སྔོན་ཆད་ཐལ་བ་
བདག་གིས་མ་ཚོར་བས། ། ཐུགས་རྗེས་གཟིགས་ལ་སྐྱོ་མེད་བརྩོན་འགྲུས་་་་་་་་
རྩོམས། །ཚུལ་འདི་བྱ་བཏང་ཀུན་ལེགས་ལ། །བསྟོད་ཅེས་སྨྲས་པའི་སྒོག་མཁར་
བས། ། བླུན་པོའི་ཁྲོད་དུ་མི་མཁོ་བ། ། མཁས་རྣམས་དགའ་བའི་པད་དཀར་་་་
གྱིས། །ར་ལུང་ཐིལ་དུ་བྲིས་པ་ཡིན། ། །
དེ་ལྟར་རྣལ་འབྱོར་གྱི་དབང་ཕྱུག་ཆེན་པོ་ཀུན་དགའ་ལེགས་པ་ཞེས་སྙན་
པར་གྲགས་པ་དེ་ཉིད་ཀྱི་རྣམ་པར་ཐར་བ་དང་ཞལ་གདམས་བཀའ་འབུམ་རྣམས།
268



སྔ་སོར་ནས་ཕྱག་མཛོད་པས་པར་དུ་སྒྲུབ་པའི་སྨོན་སེམས་ཙམ་གྱིས་པར་ཤིང་ཐོར་
བུ་རྩོལ་སྒྲུབ་བྱས་འདུག་པའང་། བར་སྐབས་སུ་པར་ཤིང་འགའ་རེ་གྱག་ཤོར་
དང་ཆུད་ཟོས་ལ་སོང་བ་བཅས་བརྩམས་པ་ལམ་དུ་མ་ལོན་པར་རིམ་འགྱངས་སུ་
ལུས་འདུག་པ་ནས། རང་ཉིད་ཀྱང་ཆུང་ངུའི་དུས་སྨྲ་སྒོ་ལས། ལས་བསྐུལ་
དང་འདྲེས་བསྐུལ་ཇི་ལྟར་ཡང་། ཁ་ཅོལ་སྣ་ཚོགས་ལབ་པ་དང་། སྤྱོད་ཚུལ་ཡ་
མ་ཟུང་སྣ་ཚོགས་ལས། གཏམ་བྱི་ཁུང་དུ་བཤད་པས་ས་མཐའ་ཁྱབ་ཟེར་བ་ལྟར།
རྗེ་གོང་མའི་གྲྭ་སློབ་རྣམས་ཀྱི་རྣ་བར་སོན་པས། བརྟག་དཔྱད་སྣ་ཚོགས་བྱས་པ་
རྣམས་ སྟབས་ལེགས་ཀྱིས་འགྲིག་པ་ཚད་མར་བཟུང་ནས། ཇི་ལྟར་ལང་་་་་
གཤེགས་ལས། མིང་དུ་གདགས་པར་མཛད་ན། །འཇིག་རྟེན་ཐམས་ཅད་་་་
རྨོངས་པར་འགྱུར། །དེ་བས་རྨོངས་པས་གསལ་བྱའི་ཕྱིར། །མགོན་པོས་མིང་དུ་
འདོགས་པར་མཛད། །ཅེས་པ་ལྟར་རང་ཉིད་འབྲུག་པ་ཀུན་ལེགས་མི་དགོས་ཀུན་
ཉེས་ཀྱི་སྐྱེ་བ་ཡང་ག་ལ་ཡིན་མོད་ཀྱང་། དམ་པ་དེའི་སྐྱེ་བ་ཡིན་པར་སྒྲོ་བཏགས་
ལ་འཆེལ་བའི་རྙེད་པས་འཚོ་བའི་མོན་བན་སྨྱོན་པ་བདག་གིས་གང་གི་ལུགས་
གཉིས་ཀྱི་སྐུ་དྲིན་གསོ་ཕྱིར་དང་། གཞན་ཡང་རང་ལ་ལྟོས་བཅས་ཀྱི་གྲྭ་སློབ་
འགའ་དང་། ཆོས་རྗེར་མོས་གུས་ཐོབ་པའི་དད་ལྡན་འགའ་ཞིག་གིས་བསྐུལ་
བས་རྐྱེན་བྱས། གྲུབ་སྨྱོན་ཆེན་པོའི་གསུང་འདི་དག་ཆོས་འཇིག་རྟེན་གཉིས་
ཀར་ཟབ་པའི་བསླབ་བྱ་རྐྱང་ཡིན་འདུག་གཤིས་མཆོག་དམན་མང་པོ་ལ་ཕན་
ཐོགས་པའི་མཚན་མ་མཐོང་བས། པར་དུ་སྒྲུབ་པར་འདོད་ནས་རྣམ་ཐར་གྱི་མ་
དཔེ་ཕྱོགས་མཐའ་དག་ནས་རྩོལ་སྒྲུབ་ལྟ་རྟོག་བྱས། ཡོངས་རྫོགས་གུངས་་་་་
གཅིག་ཏུ་བསྒྲིགས་ནས་པར་དུ་བཀོད་འདོད་བྱུང་ཡང་། རྣམ་ཐར་གཅིག་ན་
གྲུབ་ཐོབ་མི་ཟེར་བ་ལྟར་ཆོས་རྗེ་ཉིད་ཞལ་བཞུགས་པའི་སྐབས་དད་ལྡན་གྱི་སློབ་
མ་དང་ཡོན་བདག་སོ་སོས་བསྐུལ་བའི་ངོར། རྣམ་ཐར་དང་ཞལ་གདམས་་་
269



སོགས་མི་འདྲ་བ་དུ་མ་ཡུལ་ཕྱོགས་དང་གནས་དུས་མ་ངེས་པར་སོ་སོའི་བློ་དང་
འཚམས་པར་གསུངས་པ་རྣམས། ཕྱིས་ཕྱོགས་གཅིག་ཏུ་བསྡུས་པ་པོ་མ་བྱུང་
བར་བརྟེན། ཞུ་བ་པོའི་ཟིན་བྲིས་ཁ་འཐོར་སོགས་ཡིག་སྣ་རྒྱས་བསྡུས་སྣ་ཚོགས་
པ་ཞིག་ཡོད་འདུག་པ་ལྟར་དམ་པ་འགའི་ཞལ་རྒྱུན་དང་འཇིག་རྟེན་རྒན་པོའི་ངག་
རྒྱུན་ལའང་གསུང་མགུར་གྱི་ཚིག་དང་གྲུབ་པའི་རོལ་རྩེད་བསྟན་ཚུལ་སོགས་ངེས་
དག་མང་པོ་བཤད་རྒྱུ་འདུག་པ་དང་། ཕྱི་ནང་གསང་བའི་རྣམ་ཐར་སོགས་སྐོར་
ཚོ་ལེ་ལག་ཤིན་ཏུ་མང་བ་པར་དུ་བསྒྲུབས་པས་མི་ལང་བ་ཙམ་ཡོད་འདུག་རུང་།
དཔེ་རྣམས་ད་རེས་ཡོངས་རྫོགས་ལག་ཏུ་འབྱོར་པ་ཞིག་མ་བྱུང༌། སླར་འབྱོར་
བསྟུན་ཁྱུ་སྒྲིལ་གྱིས་སྒྲུབ་འདོད་ཀྱང་། དཔེ་སྣ་མ་འཛོམ་པའི་ངང་ལ་བསམ་པ་
ལམ་དུ་ལུས་དོགས། འདི་ལོ་གང་འགྲུབ་ཅིག་དབུ་བརྩམས། དེ་མུས་འདི་
ནང་དུ་མ་འཐུས་པ་རྣམས་སླར་རྙེད་བསྟུན་རིམ་པས་མུ་མཐུད་བྱ་རྩིས་ཡིན་པས་
མོན་སྤ་གྲོའི་རྡོར་གཅོད་ཀྱི་དཔེ་རང་མི་ཡོང་ལས་ཆེ་བ་བཅས། ད་རེས་པར་དུ་
བསྒྲུབ་སྐབས། དཔེ་ཚན་མི་འདྲ་བ་ཉི་ཤུ་ཙམ་ལག་ཏུ་འབྱོར་པ་རྣམས་དག་
བསྡུར་བྱས་པར། རྣམ་ཐར་ཀ་འདི་གསུང་གཙང་མར་གོ་རིམ་གཅིག་པ་མང་
ཞིང་། གཞན་འདི་དག་ཆོས་རྗེ་ཉིད་ཀྱི་བུ་སློབ་མི་བརྗེད་པའི་གཟུངས་ཐོབ་པ་
འགས་ཟིན་བྲིས་སུ་མཛད་པ་ཡིན་འདུག་གཤིས་གོ་རིམ་སོགས་མཐའ་གཅིག་ཏུ་མ་
ངེས་པ་དང་། གསུང་འདི་རྣམས་འཕྲལ་ཉམས་དགའ་ལ་ཕུགས་དོན་བཟང་བ་
འདུག་གཤིས། རྩེད་མོ་དང་དོན་དམ་ལ་དགའ་བའི་སེར་སྐྱ་མཆོག་དམན་ཕལ་
ཆེར་ལ་དར་སོ་ཆེ་གཤིས་ཡིག་མཁན་གྱི་སྐྱོན་སྡེབ་བརྡ་དག་དང་ཚིག་གོང་འོག་
འཁྲུགས་པ་སོགས་འདྲ་མིན་སྣ་ཚོགས་ཤིག་འདུག་ཀྱང༌། དེ་རིགས་ཀྱི་སྐྱོན་ཐོར་
བུ་རྣམས་མ་དཔེ་དག་པ་ལ་ཆ་བཞག་ནས་བཅོས། མ་ཐོར་རྣམས་སོ་སོའི་གཞུག་
བྱང་གསུང་ངོ་མ་ཡོད་པ་རྣམས་མཚམས་སུ་བཀོད་ནས་དཔེ་ཚན་ག་པར་ཕྱོགས་
270



གཅིག་ཏུ་བསྒྲིལ། གཞན་མ་ཡུལ་ཕྱོགས་སོ་སོའི་སྐད་དང་བརྡས་མ་བཅོས་ལྷུག་
པར་གསུངས་པ་རྣམས་དང༌། རྡོ་རྗེའི་གསུང་གི་གསང་བ་ཟབ་མོ་རང་རེ་དམན་
པའི་བློའི་གོ་ཡུལ་དུ་མ་གྱུར་པ་རྣམས་ནི་དཔེ་སྣ་བསྡུར་ནས་འདྲ་ཕྱོགས་མང་བ་ལ་
ཆ་བཞག དེ་ཕྱིན་ཀུན་བརྟགས་ཀྱི་བློས་བསྲི་ལྷད་སོགས་གཏན་ནས་སྤངས་པ་
ཡིན་པས། མཆོག་དམན་ཀུན་གྱི་ཐུགས་ལ་སོམ་ཉི་འཇུག་པའི་གནས་མེད་དོ། །
དེ་ལྟར་ལེགས་པར་གྲུབ་པའི་དཔེ་ཚན་གསུམ་པོ་འདི་ཡང་། རང་ཉིད་
ཀྱིས་རྒྱུ་དངོས་མཐུན་རྐྱེན་རྣམས་ཆུད་མི་འཛའ་བའི་ཕྱིར་དེའི་རྒྱུ་ཚོགས་སུ་བསྔོས་
ཤིང་། ཇི་ལྟར་བགྱི་བའི་བཀོད་པ་རྣམས་རང་ངོས་ཀྱི་འདོད་པ་ལྟར་དང་དུ་
ལེན་པའི་ཕྱག་མཛོད་ཐུགས་དམ་པ་སོགས་ཉེ་བར་གནས་པ་རྣམས་ཀྱིས་ཁུར་
བླངས་ཤིང་། དོན་དམ་པ་རང་ལ་དད་པ་ཚུད་པའི་སློབ་མ་ཨཆུ་སིདྷི་དྷཆ་་་་
ཝརྙས་བགྱིས་ཏེ། ཆོས་སྦྱིན་མི་ཟད་པར་དུ་བསྒྲུབ་པའི་ཡི་གེ་པ་ནི་བོད་སྙི་ཨིནྡྲ་
ཛ་ཡ་དང་། པར་བརྐོས་པ་ཨེ་ནས་མཁས་གྲྭ་བཅུ་ཕྲག་གཅིག་དང་ལྔས་ཆུ་་་
འབྲུག་ས་ག་ཟླ་བའི་ཡར་ཚེས་ནས་བརྩམས། ཁྲུམས་ཟླའི་དཀར་ཕྱོགས་ལ་ཆོས་
གྲྭ་ཆེན་པོའི་དབུས་སུ་གེགས་མེད་གྲུབ་པར་བགྱིས་པ་བསྟན་པ་དང་སེམས་ཅན་ལ་
ཕན་པ་རྒྱ་ཆེར་འབྱུང་བར་གྱུར་ཅིག གྲུབ་པའི་དབང་ཕྱུག་ཀུན་དགའ་ལེགས་
པ་ཡི། །རྟོགས་བརྗོད་པར་དུ་སྒྲུབ་ལ་མཐུན་པའི་རྐྱེན། །འབྲེལ་ཐོགས་ཀུན་དང་
མཁའ་མཉམ་སེམས་ཅན་རྣམས། ། མྱུར་དུ་རྣམ་མཁྱེན་ཐོབ་པའི་རྒྱུར་གྱུར་་་་་
བསྔོའོ། ། ། །
271



༄༅། །རྣལ་འབྱོར་གྱི་དབང་ཕྱུག་ཆེན་པོ་ཀུན་དགའ་
ལེགས་པའི་རྣམ་ཐར་གསུང་འབུམ་རྒྱ་མཚོ་ལས་
དད་པའི་ཀུ་ཤས་ཆུ་ཐིགས་ཙམ་བླངས་པ་
ངོ་མཚར་བདུད་རྩིའི་ཟིལ་མངར་
ཞེས་བྱ་བ་བཞུགས་སོ། །
272



ན་མོ་གུ་རུ། བྱམས་དང་སྙིང་རྗེ་བཟོད་པའི་ཕུབ་ཆུང་འཁུར། །ཉོན་
མོངས་དུག་ལྔ་འཇོམས་ཕྱིར་ཤ་ཁྱི་འཁྲིད། ། སྟོང་ཉིད་ ཐབས་ཤེས་ཟུང་འབྲེལ་
མདའ་གཞུ་ཐོགས། །འབྲུག་སྨྱོན་ཀུན་དགའ་ལེགས་པའི་ཞབས་ལ་འདུད། །རྡོ་
རྗེ་འཆང་དངོས་གྲུབ་ཐོབ་ས་ར་ཧ་པའི་རྣམ་སྤྲུལ། འཁྲུལ་སྣང་བདེན་མེད་དུ་
རྟོགས་པས་ཚུལ་ཆོས་དང་བྲལ་ཞིང་། སྤྱོད་པ་གང་ཤར་ཤུགས་འབྱུང་འགག་
མེད་དུ་ལྷུག་པར་སྤྱོད་པའི་གྲུབ་ཆེན་འབྲུག་སྨྱོན་ཀུན་དགའ་ལེགས་པའི་གསུང་
སྒྲོས་ཚེ་འདི་ཕྱིའི་བསོད་ནམས་དང༌། ཆོས་དང་འཇིག་རྟེན་གཉིས་ཀའི་བྱ་་
གཞག་ལ་ཕན་པ་རྣམས་འབྲི་བར་བྱ་སྟེ། དེ་ལ་ཡང་དང་པོ་གྲུབ་ཐོབ་རང་གི་
གསུང་ལྟར་ན། ངའི་རྣམ་ཐར་ངེས་དག་རང་གི་གོ་རིམ། དང་པོར་སྐྱེས་པ་
ནས། ད་ལྟ་ཅི་བྱེད། ནམ་ཕུགས་འཆི་བ་དང་སྟོན་མོ་བཏབ་པ་ཡན་ཆོད་ནི་
བྲིས་ཞན་འདྲ། གལ་ཏེ་འདི་ནའང་སློབ་མ་ཆོས་ལ་བསྐུལ་བའི་ཚིག་རིགས་སྐམ་
པོ་རྣམས་ལ། འཕྲལ་གྱི་ཆོས་སྤྱོད་ལག་ལེན་ཉེ་བར་མཁོ་བ་ཞིག་ཡིན་འདུག་ན་
མ་གཏོགས། གཞན་ད་ནང་ལྟོ་ཅི་བཟས་དང༌། དོ་ནུབ་སྐྱག་པ་འདི་རུ་གཏོང་།
རང་གི་ལོ་རྒྱུས་སྐག་སྐེན་བྲིས་པ་ལ་དགོས་པ་ཆུང་། ང་རང་རྒྱལ་ཁམས་བསྐོར་
བའི་སྐད་ཆ་སྲ་འཆལ་མཚོན་ཙམ་རེ་གྲྭ་པ་ཐོག་ཅིག་དང་སྦྱིན་བདག་རྣམས་ཀྱིས་
ཡི་གེར་བཀོད་འདུག་པ་ནི་བཀག་མ་ཐུབ་པ་ཡིན་ཀྱང་། དེང་སང་སྙིགས་མའི་
དུས་འདིར་མི་རྣམས་ཕྱིར་ཁ་ལོག འཇིག་རྟེན་གྱི་བྱ་བའི་བཀོད་པ་དང་དྲན་རྒྱུ་
མཐོ་རུ་སོང་། དགོས་པའི་ཆོས་ཕྱོགས་ཀྱི་བྱ་བ་ལ་མི་བརྩོན་ཞིང་། དབང་པོ་
རྟུལ་ལ་དྲན་པ་གསལ་དུ་སོང་ནས་འདུག་པས་འགྲོ་དོན་བྱེད་པའང་སོ་སོའི་བློ་
དང་བསྟུན་པའི་ཆོས་ཁྲིད་མཁས་པ་ནི་དགོས་འདུག གཞན་ལ་ལྟོ་འཕྱིད་ཙམ་
ལ་མཁས་འདོད་ལ་བརྩམས་པའི་བསྟན་བཅོས་ལ་སོགས་པ་ནི་ཁམ་ཆུང༌། ངའི་
འདི་ནི་སྣ་ཟིན་སྤུ་ཟིན། ཧར་མ་ཧོར་མ། ལང་མ་ལོང་མ། བཙོག་གཏམ་ལ་
273



གཞི་བརྡུངས་སེ་པ་ཅིག་ལས་མེད་པས། གནད་འགག་མི་ཤེས་པའི་ཤེས་རབ་དུ་
མ་ཙམ་ཡོད་པ། གསང་སྔགས་ཀྱི་ཆོས་ལ་ལོག་པར་ལྟ་ཞིང༌། འདུལ་བ་ཁྱད་དུ་
གསོད་པའི་གང་ཟག་ལོག་ལྟ་ཅན་རྣམས་ཀྱིས་མ་གཟིགས་ཤིག ཡང་ཆོས་མ་
དར་བའི་ས་ཕྱོགས་མཐའ་འཁོབ་ཀྱི་ཡུལ་རྣམས་སུ་མ་སྟོན་ཅིག དེ་རྣམས་ལ་
བསྟན་ན་ནི། ཆོས་ཉིད་ཀྱི་གོ་རྒྱུ་བཟང་པོ་ཡོད་པ་དེ་མི་གོ་བར་སྟུ་མཇེ་ལ་སོགས་
པའི་ཚིག་རིགས་ལ་དད་པ་ལོག་ཡོང་བས། དེ་བཞིན་དུ་གྱིས་ཤིག གཞན།
སངས་རྒྱས་ནི་ལེགས་ཉེས་གང་མིན་བྱས་ཀྱང་བཀའ་མི་བསྐྱོན། སེམས་ཅན་མ་
རིག་པས་ལབ་པ་ནི་ཨོཾ་ཨཱ་ཧཱུཾ། ངས་དགོན་ཆུང་ཅིག་ལ་ཕྱིན་པས། སྔགས་
བཙུན་ཅིག་གི་གྲལ་སྟོན་གླུ་བ་ཅིག་བསད། གློ་བ་ཆུང་ཆུང་རེ་དང་སྙིང་གི་སྣེ་མོ་
རེ་ཡང་འདྲེན། གཞན་མ་ཤ་ཆེ་བ་རེ་ཡང་འདྲེན་གྱིན་འདུག་པ་ལ། སྔགས་པ་
འགའ་རེ་མཁའ་འགྲོ་མའི་སྙིང་ཁྲིད་ཞུས་པའི་དམ་ཚིག་ཏུ། དུད་འགྲོའི་སྙིང་མི་
ཟ་བ་ཡིན་ཟེར། ལོགས་སུ་བཞག་ནས་མི་ཟ་བ་འདུག་པས། ངས་དེའི་ས་
དགོངས་པ་སེམས་ཅན་མི་བསླུ་བ་ལ་དགོངས་པ་ཡིན་མོད། འོ་ན་བློ་སྦྱོང་བསྒོམ་
པ་ཚོ་གློ་བ་མི་ཟའམ། སྒྱུ་མ་བསྒོམ་པ་ཚོ་རྒྱུ་མ་མི་ཟའམ། ཐབས་ལམ་སྨད་ཀྱི་
ཆོས་ཞུས་པ་ཚོ་སྨད་ཤ་མི་ཟའམ། མ་གོ་བའི་བྱ་བ་གཏི་ཐུག་འདི་འདྲ་ཡོང་བ་
བྱས་པས། ཕན་པ་བྱུང་། ཡང་ལྷ་ས་འོང་སྟོད་ཞིང་ཁར། གྲུབ་མཐའ་མི་
གཅིག་པའི་ཆོས་པའི་ཁུངས་འགའ་རེ་ཚོགས་ནས། ང་ལ་ཆོས་རྗེ་ཀུན་ལེགས་པ་
ཁྱེད་དཔོན་སློབ་ཀྱི་ཆ་ལུགས་འདི་འདྲ་སུའི་ལུགས་ཡིན་ཟེར་བ་ལ། དགེ་བཤེས་
ནམ་མཁའི་སྙིང་པོ་ན་རེ། ཆོས་དང་མཐུན་ན་ཆ་ལུགས་གང་བྱས་ཀྱང་ཆོག་ཨ་
གསུངས། དེ་ལ་ངས་འདི་སྐད་བྱས། བཅོམ་ལྡན་འདས་ཀྱི་བསྟན་པ་ལ་རབ་
ཏུ་བྱུང་བ་ཅིག་ཡིན་ན་ཁོང་གི་ཆ་ལུགས་དེ་ཁ་ལེགས་པ་ཡིན། དཔེར་བགྱིས་ན་
དཔོན་པོ་ཅིག་གི་ཕྱག་ཕྱི་ཞུས་ན་ཁོ་རང་གང་བྱེད་དེ་བྱེད་དགོས་ཀྱི་འདུག་པར།
274



ད་ལྟ་བཅོམ་ལྡན་འདས་ནི་མ་བཞུགས། བླ་མ་རེ་ལ་ཆོས་ལུགས་རེ། ཆོས་
ལུགས་རེ་ལ་ཆ་ལུགས་རེ་འདུག་པས། ཆོས་རྗེ་ ལྷ་བཙུན་པ་དཔོན་སློབ་ཀྱིས།
བེམ་པོ་གོང་མེད་རེ་བཞེས། དབུ་ལ་སྒོམ་ཞུ་རེ་བཞེས་པ་འདི་ཡང་དམ་བིའི་ཁ་
ལ་བཙག་བྱུགས་པ་འདྲ་བ་ཚད་ལས་ཡ་མཚན་པ་ཅིག་འདུག རྗེ་གཙང་སྨྱོན་པ་
དཔོན་སློབ་ཀྱིས། ཨང་རག་རིང་པོ་རེ་བཞེས། རྐང་དུང་དྲག་པོ་མི་གཏོང་།
སྦུ་སྦུ་ཟེར་བ་འདི་ཡང་ཇོ་ བཟང་མདོག་ཁ་པོ་ཁྱད་དུ་འཕགས་ པ་འདྲ་འདུག
ཡང་རྗེ་དབུས་སྨྱོན་པ་དཔོན་སློབ་ཀྱིས། ཨང་རག་ཐུང་ཐུང་བཞེས། རལ་པ་
ཟུར་ཡོན་མཛད། རྐང་དུང་ཧོད་ཧོད་ཚག་ཚག ཙག་ཙག་ཟེར་འབུད་པ་
འདི་ཡང་ཆད་ལས་སྐྱེན་མདོག་རྣམ་པ་སེམས་ཚོར་པ་ཅིག་འདུག ཡང་ཁོ་རྙིང་
མ་དཔོན་སློབ་ཀྱིས་ན་བཟའ་སྟོད་རིང་མཛད། གོས་ཐུང་གི་ཁར་ཤམ་ཐབས་
སུལ་བཅོ་བརྒྱད་ཙམ་དཀྲིས། སྨ་ར་དང་བྱ་རུ་ཁ་དང་རྒྱུ་སོགས་ཀྱི་རྩེ་མོ་ལ་ཆང་
དང་རྩམ་པའི་རལ་པ་ཁྲོལ་ལེ་བྱས་པ། སྨྱོན་པན་ཞུའི་རྩེ་ལ་མེ་ལོང་སྒོ་ཙམ་
བརྒྱབ་པ་གསོལ་ནས་བྱུང་ཙ་ན། དེ་ཁ་རང་སྤོམ་ལ་བརྗིད་པ་བག་དྲོ་བ་ཡིན་
ཡིན་འདྲ་འདུག ཡང་བཀའ་པོ་བ་རྣམས་ཀྱིས་དབུ་སྐྲ་ལ་སྤ་ལོ་ཡག་པོ་བརྒྱབ།
སྤྱི་གཙུག་ཏུ་ཐོར་ཅོག་འཛུམ་མུ་ལེ་བརྒྱབ། ཤམ་ཐབས་དཀར་པོ་སུལ་བརྒྱ་ཙམ་
ཡོད་པ་དཀྲིས། དེའི་ལོགས་ལ་སྨྱུག་གྲོག་དང་སྣག་བུམ་ཤུབས་དང་ཐེའུ་ཤུབས་
སོགས་ཕྲ་ལེ་ཕྲུ་ལེ་བཏགས། བྲང་ལ་མེ་ལོང་ཞིབ་མ་ཙམ་བརྒྱབ་ནས། ལྷམ་སྣ་
ཞུར་མ་སིལ་སིལ་སྤྲུག་སྤྲུག་བྱས། ཤ་ཐབ་ཤོ་ཐབ་ཟེར་ཐེགས་པ་འདི་ཡང་མིག་
རྣམ་དོད་ལ་བླ་གབ་ཆེ་མདོག་ཁ་བ་འདུག ཡང་ཡར་ཀླུངས་ཧ་ལུང་གི་ཆོས་
མཛད་མ་ཚོ་ནི། གོས་ཐུང་སྐྱུང་ནག་ཧ་མོ་ཆེ་སུལ་ཁྲིག་ཁྲིག་ཞེ་གཅིག་མཛད།
གོས་འགག་ཁྲ་ཁ་མ་ལ། སྟོད་མ་ལུགས་ཀྱིས་ཟུར་རྗེས་བྱས། ཀ་ཆི་སྔོན་པོའི་
ཐོད་བྱས་པའི་རྒྱུང་སྣམ་གྱི་འབར་ཞྭ་སྒྱེ་མོ་ཙམ་ལེབ་ཞྭ་བྱས།, གྲི་མགོ་ཁྲ་མ་རྒྱང་
275



ང་རེ་གཟེར། སྤོས་ཤེལ་རྡོག་པོ་རེ་བཏགས་བྱས་བྱུང་ཙ་ན། ང་དེ་ཀ་རང་སྙིང་
དུ་སྡུག་ལ་སེམས་འཆོར་བ་ཡིད་ཚ་ཁོལ་བ་ ཅིག་བྱུང༌། གཞན་མ་ངེད་ཀུན་་་
ལེགས་དཔོན་སློབ་ཀྱི་ཆ་ལུགས་འདི་ཡང་འདི་ཡིན་ཟེར་ངོ་ཡང་མི་འདོད། མིན་
ཟེར་ངོ་ཡང་མི་འདོད་པའི་དགའ་མོ་ཅིག་ཡོད་པ་སྲོ་གྱིས་དང་། ཅི་བྱས་ཆོས་སུ་
སོང་ ན་ གྱིས་ དང༌། ཆ་ ལུགས་ མོ་ ཆས་ སྨྲས་ ཀྱང་ མཛེས་ པོ་ ཡོང་ གྱིས་ དང་།
བསམ་ངན་ཁོང་པར་བཅུག་ན་ཆ་ལུགས་གསེར་གྱི་བེར་ཡང་སྡུག་ཆས་རང་ཡིན་
གྱིས་དང་བྱས་པས་ཐམས་ཅད་ཟེར་རྒྱུ་མ་བྱུང༌། ངས་ཡང་འདི་བྱས། ང་ནི་
ལོང་གཏམ་ལ་འབྱམས་ལོང་མེད། ལྷ་ས་བྱ་བ་སྤྱན་རས་གཟིགས་ཀྱི་ཕོ་བྲང་
དངོས་ཡིན། ད་ལྟ་ངེད་རང་རྣམས་ལས་ཀྱིས་བསྒྲིབས་ནས། མིའི་གྲོང་དང་
གསེར་སྐུ་འདམ་པའི་སྐུ་ལ་མངོན་པ་ཡིན། མི་རྣམས་ཀྱང་ཕོ་སྐྱེས་དཔའ་བོ་དང་
མོ་སྐྱེས་དཔའ་མོ་ཡིན་ཟེར་བ་བདེན། ང་ནི་སྐོར་བ་ལ་འགྲོ། འདིར་སྐྱེས་པ་
དང་སླེབས་པ་བསྐོར་བ་ནི་བསྐོར་བ་ཚོའི་བསམ་པ་རླག་པ་ཐ་ལེ་ཐུ་ལེ། ཡང་ལྷ་
ས་བ་རྣམས་ཀྱང་དཔའ་བོ་དང་དཔའ་མོ་ཡིན་དགོངས་ནས་གཟིམས་བཞུགས་ན།
དེང་སང་ཨའོ་ཆོས་རྒྱལ་ཨེ་ཉེན་མི་ཤེས་པས་དགོངས་མཛོད། །
བླ་མ་ཡི་དམ་དཀོན་མཆོག་གསུམ་ལ་ཕྱག་འཚལ་ལོ། །དེ་ནས་ལྷ་སའི་བྱང་
ངོས་དེ་ན། རྒན་མོ་བུ་ཁྲིད་ཅེས་པ་ཅིག་ལ། བུ་དྷཱ་ཀ་བྷེ་ཡིན་པ་ལ་དད་པ་རེ་ཆེ།
དཔེ་ཆ་བལྟ་བ་ལ་དགའ་མོ་བྱས་པ་ཅིག་འདུག་པ་དེ་ལ། མ་རྒན་མོ་དེས་ཁ་དལ་
མེད་འཐབ་ཅིང༌། སྤྲང་ཕྲུག་ཨ་ལད་མ་རྩེ་སྐམ་ཁྱོད་ཀྱིས་དཔེ་གོག་དེས་ཅི་ཡོང་
བ། ང་དམྱལ་བར་སོང་ན་ཡར་འདྲེན་མི་ནུས། བུ་མོ་སྤྱང་མོ་རང་ཅིག་དགོས་
པ་ཡོད་པས། བུའི་དངོས་པོ་འདྲ་བ་བསྐོ་མ་ཉན་ཅིང་། ཟ་ཐག་རིང་བ་སྡུག་
ཆས་རང་ཆོས་ཟེར་ནས་སྡང་པོ་རང་བྱེད་ཀྱི་འདུག་པས། ངས་སྔོན་ལ་རྒན་མོ་
ལ་ཐབས་མཁས་རང་བྱས། བྱིན་རླབས་རྟེན་དང་སྐྱོ་མ་རེ་བྱིན། དེ་ནས་མོ་
276



ཡང་དད་པར་བྱུང་སྟེ། ཆང་ཉང་ཕྲུག་གང༌་། སྔ་ཇ་འདེབས་ཅིག་ཁྱེར་ནས།
ཁྱམས་ཁྲ་མཐིལ་དུ་སླེབས་བྱུང་བ་དང་། ཆོས་རྗེ་རིན་པོ་ཆེའི་སྲས་པོ་འདི་དག་
དགའ་བ་ལ། གང་བཅོལ་ཡང་ཡོང་བར་འདུག ངའི་བུ་རུལ་འདི་ནི་ལས་མི་
བྱེད་པར་ཆོས་ཅིག་རང་འདོན་གྱིན་བསྡད་འདུག རྟིང་མའི་ཡར་འདྲེན་ནི་མི་
ཡོང་ཟེར་བས། ཨ་མ་ཉོན་དང་སྲོ་གྱིས་བྱས་ནས་གཏམ་རྒྱུད་འདི་བཤད་དོ།
སྔོན་འདྲེ་རྒྱལ་བའི་བློ་གྲོས་བྱ་བའི་གྲུབ་ཐོབ་ཅིག་གིས་རྡོ་རྗེ་འཇིགས་བྱེད་བསྒྲུབས་
པས་འགྲུབ་ནས་ཡོང་བ་ལ། མ་ཤི་ནས་འབོད་མི་བྱུང་མ་ཐག་བྱོན་པས། མ་
ཁང་རྒྱབ་ཏུ་འཐག་འཐག་འཕྲོ་ལ་ཤི་འདུག་པས། རོའི་མདུན་དུ་བསྐྱེད་རིམས་
བསྒོམ་ཞིང་བཞུགས་པས། དེ་དུས་མ་བར་དོར་འཁྱམས་པའི་ཚེ། ལྷན་སྐྱེས་
ལྷས་དགེ་བ་བརྗོད་ཅིང༌། འདྲེས་སྡིག་པ་བརྗོད་པ་ལས་མ་འཆམ་སྟེ་གཤིན་རྗེ་
ཟམ་ཁ་བའི་དྲུང་དུ་ཞལ་གཅོད་ཕྱིན་པ་དང་། ཁྱེད་གཉིས་ཀྱི་འདི་ངས་མི་ཤེས་
ཀྱི། ཟམ་པ་ཕ་གི་བརྒལ་པ་ན་ཐོད་པ་ལྕགས་ཀྱི་གྲོང་ཁྱེར་བྱ་བ་ཅིག་ཡོད་དེ།
དེ་ནས་གཤིན་རྗེ་ཆོས་ཀྱི་རྒྱལ་པོ་བྱ་བ་ཡོད་པས། དེར་སོང་ཅིག་ཟེར། ཁོང་
གསུམ་པོ་འགྲོགས་ཏེ་གཤིན་ཆུ་དམར་པོ་འབབ་པའི་ཟམ་ཁ་ལ་ཕར་ཕྱིན་པས།
གཤིན་རྗེའི་དྲུང་དུ་སླེབས་པ་དང་ཞལ་ལྕེ་བཅད་པས། ཆོས་ཀྱི་རྒྱལ་པོའི་ཞལ་
ནས་མེ་ལོང་ལ་ལྟོས་གསུངས། བལྟས་པས་རྒན་མོ་སྡིག་པ་ཤས་ཆེ་བ་བྱུང་ནས་
ལྷན་ཅིག་སྐྱེས་པའི་ལྷ་གར་སོང་ཆ་མེད་ལ་སོང་། རྒན་མོ་ལྕགས་ཀྱི་ཁང་པ་ཅིག་
ཏུ་བཅུག་ནས་གཡས་ལ་ཡོ་བྱས་ཙ་ན། ལྕགས་ཀྱི་ཁྱི་སེ་བོ་ཞིག་གིས་མཆེ་བ་ཉེར་
བྱས། གཡོན་དུ་འགུལ་བྱས་ཙ་ན། ཟངས་ཀྱི་ཁྱི་སེ་བོ་ཅིག་གིས་མཆེ་བ་ཉེར་
བྱེད། དེ་ནས་གཤིན་རྗེའི་གྲོང་ཁྱེར་དུ་ཆོ་ངེས་དིར་དིར་བྱུང་ནས། ཆོས་ཀྱི་
རྒྱལ་པོས་ སུའི་དམག་བྱུང་ཟེར། འདྲེ་རྒྱལ་བའི་བློ་གྲོས་ཀྱིས་གཙང་རིས་ཀྱི་
མགོན་པོ་བདུན་ཅུ་རྩ་ལྔ་ཁྲིད་ནས་བྱུང་ཟེར། གཤིན་རྗེ་རྣམས་ཀྱིས་རྒན་མོ་ལ་
277



ལྟ་མི་ནུས་པ་ཙམ་དུ་གྱུར་ནས་ད་དོ། དེ་ནས་ཡང་ཕུ་སྒྲ་དང་ཆོ་ངེས་ཆེན་པོ་
བྱུང་བས། འཇམ་དཔལ་ཡ་མན་ ཏ་ ཀའི་དམག་བྱུང་ཟེར། ལ་ལ་བརྒྱལ།
ལ་ལ་བོག རྒན་མོ་ལྕགས་མཁར་ནས་ཤོར། དེ་ནས་བྲོས་ཕེབས་ནས་རྒན་མོ་
ལོག་བྱུང་ཟེར་བ་ཡིན། བུ་ལ་ཡར་འདྲེན་རེ་བས་འཚེངས་པ་དགོས་ཆོད་ཡོད།
བུ་ནོར་ཉན་བྱུང་ན་ཕོ་སྐྱེས་དང་འདྲེ་རྒྱལ་བའི་བློ་གྲོས་ལྟ་བུས་མ་དམྱལ་བའི་ཡུལ་
ནས་འདོན་པ་དེ་འདྲ་ཡོད། ནོར་མི་ཉན་པ་བྱུང་ན་ཚེ་འདི་ཆུང་མའི་སྟབས་ལ་
བཏང་ནས། ཕ་མ་བཏང་ཞིང་སེམས་དཀྲུག་ཅིང་ཁོས་སྡིག་པ་འབའ་ཞིག་བྱས་
པའི་ཁྱེད་ཕ་མ་ལ་སྨིན་ནས་དམྱལ་བར་འགྲོ། འདི་ཕྱི་གཉིས་ཀ་སྡུག་པ་དེ་ཡིན།
གཞན་རྒན་མོ་ཁྱོད་ཀྱི་བུ་མོ་འདི་ཆོས་འཇིག་རྟེན་གཉིས་ཀ་ལ་གང་བྱས་ཀྱང་་
ལེགས་ལེགས་ཡིན་པར་འདུག ང་རང་ཡང་ཞིང་སྐྱོང་འབྲུག་གྲགས། འདི་
དངོས་ཀྱི་བུ་ཡིན་པས་རེ་གོ་ཆེན་པོ་ཡོད་དེ། རྟིང་མ་ཡར་འདྲེན་མི་དགོས། ཁོ་
རང་མགོ་ཐོན་པ་ཆོག་གོ་སྙམ་པ་ཡོད། རྒན་མོ་ལོང་གཏམ་སོ་མ་གསོད། མ་ཎི་
གྲོངས་བྱས་པས། རྒན་མོ་ན་རེ། མ་ཎི་གྲངས་ཞན་འདྲ་བ་འདུག ངའི་ཁྱོ་
བོ་དེ་ཆོས་ལ་དཀར་ཞིང༌། མཚན་མཚན་ཡལ་ཡལ་མ་ཎི་འདྲེན་ཅིང་ཡོད་པ་ལ།
གཅོང་གིས་ཟིན་ནས་ཡུན་རིང་ལ་རིམ་གྲོ་ཅི་བྱས་ཀྱང་མ་ཕན་པར་འདས་སོང་།
ཐོག་ཅིག་གིས་ཆོས་མིན་གྱི་བྱ་བ་ཅི་མིན་དགུ་བརྒྱད་བྱས་ནས་ཡང་ཁམས་བདེ་ལ་
ཚེ་རིང་བ་ཅིག་ཡོང་གི་འདུག་ལགས་ཟེར་མཆི་མ་འདོན་ཅིང་འདུག་པས། ངས་
འདི་སྐད་བྱས། རྒན་མོ་པྲ་འཆལ་མོ་ཁྱོད། ཁྱོ་བོ་ལ་ལབ་ཅི་དགོས་འདུག
རྒན་མོའི་ཁྱོ་བོ་རྒད་པོ་ཡོང་བ་དེ་ཡིན་མོད། མི་རྒས་ནས་འཆི་བ་ལས་ཐབས་ཅི་
ཡོད། ཆོས་ལ་དཀར་བ་དང་དག་པ་ལ་བརྩོན་པ་སྐོར་བ་མ་ཎི་རེམས་པ་རྣམས་
ཚེ་འདི་ལ་ན་བ་དང་ཚ་བ་རྣམས་མང་བ་དང་། བྱ་བ་མ་བཏུབ་པ་འདྲ་ཡོང་བ་
དེ། ཚེ་སྔོན་གྱི་ལས་རྙིང་མ་སྨིན་ནས། དམྱལ་བ་སོགས་ངན་སོང་གི་སྡུག་
278



བསྔལ་མྱོང་རྒྱུ་དེ། ཆོས་ལ་དཀར་བའི་དགེ་བས་སྒྲིབ་པ་ཆུང་དུ་སོང་ནས་ཚེ་
འདི་ལ་སྨིན་ཏེ་རྟིང་མ་མྱོང་མི་དགོས་པའི་རྟགས་ཡིན། ཆོས་པ་ཡང་ཐུགས་དམ་
གང་སྨར་བ་དང་འཆི་བ་དྲན་པ། འགྲོ་དོན་ཆེ་བ། དགེ་བ་ལ་དཀར་བ་ལ་
བར་ཆད་སྡང་བར་ཡོང་བའི་རྒྱུ་མཚན་ཡང་། ཆོས་ཟབ་པ་ན་བདུད་ཅེས་པའི་
ཁ་གཏམ་བདེན། བདུད་སྡིག་ཅན་རྣམས་ཆོས་བྱེད་པ་ལ་སྡང་སེམས་ཁོ་ན་
བཅུག་ནས་སྡོད་དེ། དཀོན་མཆོག་ལ་བློ་གཏད་པས་ཕུགས་བཙན་ངེས་ཤེས་པ་
དེ་ཡིན། སྡིག་པ་ལ་དགའ་བ་དང་། དབང་ཇུས་ངན་པ་དང༌། དགེ་བ་ལ་
མི་བརྩོན་པའི་ཅི་མིན་དགུ་བརྒྱད་བྱེད་མཁན་ཚོ། ཚེ་འདི་ལ་ཁམས་བདེ་ཞིང་
ནོར་ཕྱུག་པ་འདྲ་བ་ཅིག་ཡོད་དེ། ཚེ་སྔོན་གྱི་དགེ་བའི་འབྲས་བུས་བསོད་ནམས་
ལྷག་མ་ཅུང་ཟད་ཡོད་པ་རྣམས་ཚེ་འདི་ལ་སྨིན་ནས། མི་དགེ་བའི་ལས་ཀྱིས་
འབྲས་བུས་རྟིང་མ་ལྕགས་ཁང་སྒོ་མེད་བྱ་བའི་བཞུགས་ཡུལ་མ་སྤྲོ་བ་ཅིག་ལ་་
ཐེགས་དགོས་པའི་སྐད་ཆ་ཡིན། གཞན་མ་མ་ཎི་བགྲངས་པས། མིག་ཅར་
ལོང་ལ་སོང་བའི་མིག་གིས་མཐོང་བ་དང༌། ཚེ་འདི་ལ་དུང་སོ་བྱོན་པ་དང་།
སྐོར་བ་བྱས་པས་སྒུར་པོ་དྲང་པོར་སོང་བ་དང་། ཞ་བོས་འཁར་རྒྱུག་བཞག་
ཆོག་པ་དང་། ཕན་ཡོན་ཆེན་པོ་ངས་མིག་གིས་ཀྱང་མཐོང་། རྣ་བས་ཐོས་པ་
ལ་མང་ནས་མེད། ཡང་ཆོས་ཕྱོགས་ལ་དཀར་བ། སངས་རྒྱས་ལ་མཆོད་པ་
གཤོམ་ པ་ དང༌། མར་ མེ་ འབུལ་ བ་ དང༌། གསུང་ རབ་ བཞེངས་ པ་ དང་།
ཞབས་ཏོག་དང༌། ཀློག་པ་དང༌། གཞན་སྒྲོག་ཏུ་འཇུག་གམ། དགེ་འདུན་
གྲངས་མི་ཆོད་པའམ་གཅིག་མར་བཏབ་ལ་ཞབས་ཏོག་བྱས་པས། ཚེ་སྟོད་་་
དབུལ་པོར་ཡོད་པ་རྣམས་ཚེ་སྨད་སྐྱིད་ལ་དགེ་བ་བྱས། སྐྱིད་ལོངས་སྤྱོད་ཆེར་
སོང་བ་རང་མང་བྱས་པས། ཐུགས་བདེན་ཟེར། དེ་ནས་འཕྲོ་དེ་ཀ་ལ་ཕྱོགས་
དེ་ནས་བྱོན་པའི་ཆོས་པ་མང་པོ་ཇོ་མཇལ་ལ་འདུག་པ་འདུས་ནས་ཆོས་རྗེ་ཀུན་
279



ལེགས་པ། འཕྲལ་དབྱངས་རྟ་ཡིན་པ་ལ་ཕུགས་ལམ་གྱི་བགྲོད་ཚུལ་ཚང་བ་ཅིག་
གསུངས་དང་ཟེར་བས། ངས་འདི་སྐད་བཏང་ངོ༌། ། ཨའོ་བྱང་སེམས་ཀྱི་རྟ་ཕོ་
ལ། །གཞན་ཕན་གྱི་དཀྱུས་ཐོག་དེ་རང་གིས་བཅད་ཟིན་པ། །འགྲོ་དྲུག་ལྷ་ཡི་སྐྱོ་
རོགས་བྱས་ནས་ཨའོ། །ད་དུང་རྣལ་འབྱོར་འཁོར་བར་སྡོད་པ་ཡིན་ཉོག་ཁྱང་། །
གཞན་དོན་བྱེད་པའི་རྣམ་ཐར་ཡིན་པས་སྐྱོང་དེ་སྡོད་ཡོད། །སྣང་བ་བདེ་མོ་ཅིག་
ང་ཡིས་བྱའོ། །རང་ལུས་ལྷ་ཡི་རྒྱལ་པོ་ལ་ཨའོ། །འགྱུར་མེད་ཀྱི་བཙན་ས་བཟུང་
ཟིན་པས། །མ་དང་མཁའ་འགྲོའི་སྙིང་སྡུག་བྱས་ནས་ཨའོ། །ད་དུང་སྣང་སྲིད་ལྷ་
སྐུར་སྒོམ་པ་ཡིན་ཉོག་ཁྱང་། །སྣང་ལ་མ་གྲུབ་པའི་རྣམ་ཐར་ཡིན་པས་སྐྱོང་དེ་སྡོད་
ཡོད། །སྣང་བ་བདེ་མོ་ཅིག་ང་ཡིས་བྱའོ། །མཚན་ལྡན་གྱི་བླ་མ་ལ་ཨའོ། །ཕྱོགས་
བྲལ་གྱི་མོས་གུས་དེ་རང་བྱས་ཟིན་པ། །ཅིར་སྣང་རྩ་བའི་བླ་མར་འདུག་པ་འདི་
ཨའོ། །ད་དུང་མོས་གུས་ཕྱོགས་མེད་བྱེད་པ་ཡིན་ཞོག་ཁྱང་། ། སྣོད་ལྡན་བླ་མའི་
རྣམ་ཐར་ཡིན་པས་སྐྱོང་དེ་སྡོད་ཡོད། །སྣང་བ་བདེ་མོ་ཅིག་ང་ཡིས་བྱའོ། །མཉམ་
པར་ནི་བཞག་ཟིན་པ་བཟུང་འཛིན་དང་བྲལ་སོང་ཨའོ། །འཁོར་འདས་རོ་སྙོམས་
ལྟད་མོ་མཐོང་བྱུང་ཨའོ། །ད་དུང་ཕྱོགས་བྲལ་ལྷུན་གྲུབ་སྐྱོང་བ་ཡིན་ཉོག་ཁྱང་། །
ཐེག་ཆེན་སྙིང་པོའི་བསྟན་པ་སྐྱོང་དེ་སྡོད་ཡོད། ། སྣང་བ་བདེ་མོ་ཅིག་ང་ཡིས་
བྱའོ། ། རྒྱུ་ཚོགས་གཉིས་ནི་བསགས་ཟིན། །སྨོན་ལམ་རྣམ་དག་ནི་བཏབ་ཟིན། །
བསྔོ་བྱ་བསྔོ་བྱེད་བྲལ་བའི་བསྔོ་བ་བྱས་ནས་ཨའོ། ། ད་དུང་མ་རྒན་འགྲོ་དྲུག་
འདྲེན་པ་ཡིན་ཉོག་ཁྱང་། དོན་ལ་བྱ་བྱེད་བྲལ་བའི་རྣམ་ཐར་ཡིན་པས་སྐྱོང་དེ་
སྡོད་ཡོད་ཨའོ། ། སྣང་བ་བདེ་མོ་ཅིག་ང་ཡིས་བྱའོ། ། ཞེས་འཐེན་པས་ཐུགས་ལ་
བཏགས་ཟེར། ཡང་ལན་ཅིག་ལྷ་སར་ངེད་དཔོན་སློབ་སྦྱིན་བདག་གིས་གདན་
དྲངས། ཞག་གཅིག་གཉིས་ཅིག་བསྡད་པའི་སར། གནས་མོ་མ་མད་གཉིས་
འདུག་པས་ཨ་མ་དེ་བསྙེན་གནས་བྱེད་པའི་ཉིན་སྒོག་པ་དག་ཨའུ་ཙི་ཟེར་ཟ་གི་
280



འདུག བུ་མོ་དེ་གཡག་གཡོག་དང་ལས་མི་རྣམས་ལ། དགོང་ཞོགས་སྔོ་ཚོད་
མང་བ་ལ་བག་ཚ་ཉུང་བ་བྱས། དྲོ་ཁ་དྲོ་བཞེས་ལ་ཟན་རྟོག་སྲན་ཁ་ཕྱེ་བ།
རྡོག་པོ་ཆུང་བར་བརྫིས་ནས། སིང་པོ་ནར་ནར་པོའི་སྐོམ་རེ་དང་རྒྱ་རི་སྐྱུག་
གང་བྲོ་རེ་སྟེར། མོ་རང་ཁོང་ཚོ་སོང་ནས། ཟན་དྲོན་སྐྱུགས་པའི་མགོ་ཙམ་
གཡོས། མར་ཁུ་ཐོན་ཁྲོག་མ་རྫ་མ་གང་བྱས། སྐུ་མཛོག་མགོ་ཤོང་བ་ཙམ་རྒྱུག་
གིན་འདུག གཞན་མ་ངེད་དཔོན་སློབ་ཚོ་ལ་གུས་པོ་རང་བྱས་ཏེ། སེར་སྣ་ཆེ་
ལ་ལག་པ་དམ་པ་ཧམ་པ་ཆེ་བ་ཅིག་འདུག ནངས་ཅིག་པལ་པལ་ཅིག་འདུག་པ་
དེ་འོ་མ་ལ་ཤོར་ནས་མོ་བསྐྱེལ་འོ་མ་བོ་སོང་བས། ཧར་ལངས་རྡོག་རྡོ་ཅིག་
བརྒྱབ་ནས་བསད་དོ། ཡང་ཞོགས་ཅིག་རེའུ་ཅིག་འདུག་པ་དེས་ཆང་རྒྱུ་སྐམས་
པ་དེ་ཟ་ཡི་འདུག་པས་ཡོས་ རྗོད་འཕྲོའི་གོ་ཡོག་དེ་སུར་ནས་མིག་བཅར་སོང་།
དུས་རྟག་ ཏུ་མོ་ཕྱུག་པའི་ སྟབས་ཀྱིས་ཁ་ལ་འཇོག་ཆེ་བས་གྲོང་པ་ཁྱིམ་མཚེས་་
ཐམས་ཅད་ཡར་རྡེབ་མར་རྡེབ་གཏོང་བ་ཞིག་འདུག མཆོད་གནས་དགེ་སློང་
ཁྱད་འཕགས་ཅིག་འདུག་པ་དེ་ནངས་རེ་བཞིན་དུ་སུ་རཱུ་པ་དང་ཆུ་སྦྱིན་གཏོར་མ་
སོགས་མ་ཆག་པར་མཛད་ཀྱི་འདུག དེར་གནས་པོ་སྙིང་རྗེ་ཆེ་ལ་ཁ་འདོན་སྨར་
བ་སྦྱིན་པ་ལ་དགའ་བ་ཅིག་འདུག་སྟེ། དབང་ཆེན་པོ་མི་འདུག ནངས་ཅིག་
གནས་པོ་ན་རེ། ཆོས་རྗེ་ལགས། ངེད་ཀྱི་གནས་མོ་འདི་བློ་རྒྱུད་དགའ་རུ་འགྲོ་
ཞིང་ ཆོས་ ལ་ དཀར་ དུ་ འགྲོ་ བའི་ གསུང་ ཆོས་ ཞིག་ གནང༌ བར་ ཞུ་ དང༌ ཟེར། །
མཆོད་གནས་ཀྱིས་ཀྱང་སུ་རཱུ་པ་དང་གཏོར་མ་བཏང་བའི་ཕན་ཡོན་ཞིག་ཀྱང་
གསུངས་དང་ཟེར། ངས་ཁོང་རྣམས་ལ་གཏམ་རྒྱུད་འདི་བཤད། སྔོན་རྒྱ་
གར་ན། དགེ་སློང་ཛི་ཏ་རི་དགྲ་ལས་རྣམ་རྒྱལ་ཞེས་བྱ་བས་ལུང་པ་སྐམ་པོ་ཅིག་
ལ་བྱོན་པས་སྐད་ངན་ལྷང་ལྷང་ཕྲ་ཙེར་བ་དེ་འདྲ་ཅིག་འདུག་ནས་བལྟར་ཕྱིན་
པས་ཡི་དྭགས་ཀྱི་རྒྱལ་མོ་ཁ་ལ་མེ་འབར་མ་བུ་མད་ལྔ་བརྒྱ་ཙམ་འདུག མགོ་རི་
281



ཙམ་ལ་སྟེ་རྟ་རྔ་ཙམ། གསུས་པ་རྒྱ་མཚོ་ཙམ། རྐང་ལག་རྔ་མ་ཙམ་ཞིག་འདུག
དེ་ལ་སློབ་དཔོན་སྙིང་རྗེ་སྐྱེས་ཏེ། མོ་ལ་འདི་སྐད་ཅེས་སྨྲས་པ། ཁྱོད་ཀྱིས་ལས་
ཅི་བྱས་པས་ལུས་འདི་བླངས། འདི་རུ་ཇི་ཙམ་སོང་ཞིང་སྡོད། འདི་ནས་ཚེ་
འཕོས་ནས་གར་སྐྱེ། དྲིས་པས་མོ་ན་རེ། ང་སྔོན་ཚེ་བུད་མེད་ཕྱུག་མོ་ཞིག་
ལགས། དེའི་དུས་སུ་ཕྲུ་གུ་དང་འཁོར་གཡོག་ལས་མི་རྣམས་ལ་ལྟོ་ཟོལ་གང་ཆེ།
གྲོན་གང་ཆུང་བྱས། བཟའ་མི་ལ་ཡང་ཟན་ཆུང་ཆུང་རེ་དྲངས། མ་ཤི་མ་
འཁྱག་ཙམ་བྱས་པའི་རྣམ་སྨིན་གྱིས་འདིར་སྐྱེས་པ་ཡིན་ལགས། ད་འདིར་མི་ལོ་
ལྔ་བརྒྱ་དང་ལྔ་སྟོང་སྡོད་ཅིང་། ཚེ་འཕོས་ནས་གྲང་དམྱལ་བརྒྱད་ན་མར་འགྲོ།
དེའི་རྣམ་སྨིན་ཡང་བུད་མེད་ཕྱུག་མོར་སྐྱེས་དུས། འབྲི་གནག་དང་ལུག་མང་པོ་
ཡོད་པ། སྤུ་དང་བལ་མང་པོ་འབྱི་མ་རན་པ་ནས་བྲེགས། བྲན་གཡོག་རྣམས་
མ་ཤི་ཙམ་གྱི་གོས་གཡོགས། གོས་ལེགས་པ་ཚོ་ཕུགས་སུ་སྦས་ནས། མུག་མ་
དང་ཀོ་ལས་ཟོས་པས་སྙིང་ན་ནས་རྒྱུག་པས་བརྡུངས་ཏེ་སྲོག་བཅད་པ་ལགས།
བུ་ཚ་འདི་ཚོ་ཕ་འདྲ་བ་ཅིག་ཡོད་པ་ལ། དེ་རྡོ་རྗེ་གདན་དུ་ཟས་འདྲ་ཚོལ་དུ་སོང་
ནས་ལོ་བཅུ་གསུམ་སོང་རུང་ད་དུང་སླེབས་མ་བྱུང་། ད་ཕྲུ་གུ་ཚོ་ལྟོགས་རིད་
འཆི་བ་འདུག་པས། ཁྱེད་ཀྱིས་ཁོ་ལ་ལན་ཞིག་སྐྱེལ་རོགས་མཛོད་ཟེར་བ་ལ།
སློབ་དཔོན་གྱིས། ངས་ངོ་མི་ཤེས། ཇི་ལྟ་བུ་ཞིག་ཡོད་བྱས་པས། མིག་ཞར།
མདོག་ངན། མཆུ་ཤ་རེ་ཡོད་པ། ལྔ་བ་ཡོད་པ། སྒྱུར་པོར་སོང་བ་ཅིག་ཡོད་
ལགས་ཟེར། དེ་ནས་སློབ་དཔོན་གྱིས་རྡོ་རྗེ་གདན་དུ་བྱོན་ནས། མཉམ་པར་
བཞག་ནས་གཟིགས་པས། གཏོར་མ་བཏང་བའི་གཏོར་རིལ་དང་གཏོར་ཆུ་མི་
ཉུང་བ་ཅིག་བཙུན་ཆུང་ཅིག་གིས་བླུག་སོང་བས། ཡི་དྭགས་སྟོང་ཕྲག་མང་པོའི་
འོག་ནས་མོའི་ཁྱོ་བོ་དེ་མི་ཐར་བ་འདུག དེ་ནས་ཐར་ནས་སྒོ་རྒྱབ་ཕྱགས་སྙིགས་
ཀྱི་དཀྱིལ་ནས་ལུད་པ་སྐམ་པོ་ཞིག་བཟུང་ནས་ཉལ་འདུག་པ་དང་། དགེ་བསྙེན་
282



ཅིག་གིས་ལུད་པ་ཧག་ཟེར་བོར་བས། ཧར་དེ་ལངས་ལག་མཐིལ་བཟེད་ནས་
ཐོབ་པ་དང་། ཡི་དྭགས་ཉི་ཤུ་རྩ་གཅིག་གིས་ཁོ་དེད་པས། ཟིན་ནས་བསྐྱེལ་ཏེ་
བརྡུངས་སོང་། ལུད་པ་དེ་ཡང་སྐམ་པོར་འདུག དེ་ནས་ཁོ་རྩིག་པའི་སྐྱོག་ན་
རྡུལ་ཁལ་ལེ་འདུག་པ་དང༌། སློབ་དཔོན་གྱི་ཁོ་རེ་ལོངས་དང་། ཁྱོད་འདི་ལྟར་
ཡོང་བ་ཅིས་ལན། ད་གང་དུ་འགྲོ། བུ་མད་ཚོ་ཤི་ལ་ཁད་འདུག ཚུར་ཤོག་
སྨྲས་པས། ཁོ་ན་རེ། སློབ་དཔོན་ལགས། ང་ཚེ་སྔོན་བུད་མེད་ཕྱུག་མོ་
ལགས་དུས། བསྙེན་གནས་ཀྱི་སྡོམ་པ་ཉིན་རེ་བསྲུངས་པས་ཕོ་ལུས་འདི་ཐོབ་
ལགས། ཡང་ བསྙེན་ གནས་ ཀྱི་ ཉིན་ མོར་ ཤ་ ཆང༌ སྒོག་ བཙོང་ ཟོས་ ཤིང་།
གདོང་ལ་སྣུམ་བྱུགས་པས་མདོག་མི་སྡུག་པ་དང་དྲི་མི་ཞིམ་པ་འདི་བྱུང་ལགས།
མིག་ཞར་བ་འདི་ལུག་ཅིག་ཡོས་ཟར་བྱུང་བས་ཡོག་པ་བརྒྱབ་པས་མིག་ཆུ་རྩེར་
གྱིས་སོང་བས་དེའི་རྣམ་པར་སྨིན་པ་ཡིན་ལགས། མཆུ་ཤ་རེ་ཡོང་བ་འདི་བདག་
ཚེ་སྔོན་ཕྱུག་མོར་སོང་བས། ཐམས་ཅད་ཁ་ལ་ཉན་པས་ཕྲ་མ་བཅུག་པའི་རྣམ་
སྨིན་ལགས། ལྔ་བ་སྐེ་འཁོར་ཡོང་བ་འདི་འཁོར་གཡོག་རྣམས་ལ་ལྟོ་མ་འགྲངས་
པ་སྦྱིན་ལ། རང་གིས་ལྐོག་ཏུ་ཟན་ཆེན་པོ་ཟོས་པའི་རྣམ་སྨིན་ཡིན། སྒྱུར་པོར་
ཡོང་བ་འདི་བདག་ཁང་ཐོག་ན་ཡོད་པས་མིང་པོ་ཅིག་ཡོད་པ་བདག་འཕྲད་དུ་
བྱུང་བ་ལ་ཁྱིས་རྨུགས་པས། ཐོག་ནས་གཡམ་པ་ཅིག་བརྒྱབ་པས་ཁྱིའི་སྐེད་པ་
ཆག་པ་དེའི་རྣམ་སྨིན་ཡིན། ཚེ་ནི་མི་ལོ་ལྔ་བརྒྱ་དང་ལྔ་སྟོང་སྡོད་པ་ཡིན་ཅིང་།
དེ་ནས་ཚེ་འཕོས་ནས་ཚ་དམྱལ་དུ་སྐྱེས་ནས་སྡོད་དགོས་རྒྱུ་ཡིན་པས། དེ་ལ་
ཕན་པའི་ཐབས་འདྲ་མི་འདུག་གམ་སློབ་དཔོན་ལགས་ཟེར་བས། སློབ་དཔོན་
གྱིས་ཁོང་རང་གི་ལུས་སྦྱིན་ནམ་སྙམ། དེ་ཡང་ཁྱབ་ཆུང་བར་འདུག་དགོངས་
ནས་སུ་རླུ་པ་ཡི་གཏོར་མ་མཛད་པས། ཁོ་དང་བུ་མད་ཐམས་ཅད་ཚིམ། དེར་
མ་ཟད་པའི་ཡི་དྭགས་ཐམས་ཅད་ངོམས་ཤིང་ཚིམ་པ་དང་། ཡི་དྭགས་ན་རེ།
283



སློབ་དཔོན་བཞུགས་རིང་དང་སྐྱིད་པར་འོང་སྟེ། གྲོངས་ནས་ངེད་ཚོའི་སྐལ་བ་
ཆད་འགྲོ་ཟེར་བས། སློབ་དཔོན་གྱིས་ཕྱི་རབས་ཀྱི་གདུལ་བྱ་རྗེས་འཇུག་རྣམས་
ལ་བསླབས་ནས་ཁྱེད་རྣམས་སྐྱིད་དུ་འཇུག་པ་ཡིན་གསུངས། ཡང་ཡི་དྭགས་
རྣམས་ན་རེ། རྩམ་པ་མེད་ནའང་ཆུ་སྦྱིན་གཏོང་བ་ཞུ་ཞུས་པས། ཛམྦྷ་ལའི་ཆུ་
སྦྱིན་ཡང་མཛད་སྐད་དོ། ཅེས་མདོ་ལས་གསུངས་འདུག་པ། ངས་ཨ་རོ་ཡེ་
ཤེས་འབྱུང་གནས་ཀྱི་གསུང་འབུམ་བལྟས་པས་མཐོང་བྱུང་བ་ཡིན། དེ་བས་ན་
གནས་ མོ་ རང་ཡང་ཚེ་ སྔོན་ བསོད་ ནམས་ བསགས་ པས་ ཡུལ་ དབུས་ སུ་ སྐྱེས།
དེའི་ནང་ནས་ཀྱང་ལྷ་ས་ཇོ་བོ་རིན་པོ་ཆེའི་དྲུང་དུ་སྐྱེས། མི་འཛོམས་ནོར་་
འཛོམས་འདི་བྱུང་བ་ཡིན། ད་དུང་ཡང་སྦྱིན་པ་ཐོངས། འཁོར་གཡོག་་་་
རྣམས་ལ་བྱམས་པར་མཛོད། ལྟོ་སྐོམ་ཡང་དགའ་མོ་སྦྱིན་མཛོད། དེ་ལྟར་མ་
བྱས་ན་སྔར་བཤད་པ་ལྟར་སེར་སྣ་ཆེས་པ། སེམས་ཅན་ལ་རྒྱག་རྫོག་བྱས་པ་
ཕུང་དཀྲུགས་པ་རྣམས་ལ་རྣམ་སྨིན་དེ་འདྲ་འདུག གཞན་མ་གནས་མོ་རང་
ཡང་སྤྱང་གྲུང་འཛོམ་ལ་མཛེས་པ། ཚོང་མཁས་པ། མི་ཁ་བྱམས་པ། སྙིང་
སྡུག་པ་ཡོན་ཏན་སྣ་དགུ་ཚང་བ་བཅས་འདུག་བྱས་ངོ་བསྟོད་ཆེ་བར་བཏང་བས།
བློ་འགྱུར་ཏེ་རྟིང་མ་ཡོང་དུས་དྲག་ཏུ་གང་ཡང་སོང་འདུག མཆོད་གནས་དེ་
ཡང་གཏོར་མ་སུ་རཱུ་པ་སྔར་ནས་བརྩོན་པའི་ཁར། བྱུང་ཁུངས་ཕན་ཡོན་དེས་དེ་
བས་ཀྱང་བརྩོན་དུ་སོང་འདུག སོ་སོ་གྱིས་དང་། སྡིག་པ་རང་གིས་བྱས་ན་ནི།
ཤཱཀྱ་ཐུབ་པས་ཀྱང་སྐྱོབ་མི་ནུས། སྤྱན་རས་གཟིགས་དབང་རང་ཡང་བཞུགས་
བཞུགས། སྡིག་པ་རང་གིས་མ་བྱས་ན་ནི། གཤིན་རྗེ་ཆོས་རྒྱལ་ལ་ཡང་ཞེད་པོ་
མི་འདུག རཀྟ་གླང་མགོ་རང་ཡང་བཞུགས་བཞུགས། སྡིག་པ་ལ་འཛེམ་ཞིང་
དགེ་བ་ལ་སྒྲུབས་མཛོད་བྱས།
བླ་མ་དམ་པ་རྣམས་ལ་ཕྱག་འཚལ་ལོ། འབྲུག་སྨྱོན་ཀུན་དགའ་ལེགས་པ་
284



ངས། །འཕྲུལ་སྣང་སྒྱུ་མའི་རྩེད་མོ་ལ། །མ་ཕྱིན་དགུ་ཕྱིན་ཁྲོམ་པ་ཚོ། །དད་ལྡན་
རྣམས་ཚོ་གསན་པར་ཞུ། །ལོག་ལྟ་ཅན་རྣམས་ཕྱིར་དེངས་ཤིག །ཡང་ལན་ཅིག་
ཆོས་འཁོར་ལྷ་སར་ཕྱིན། དེ་ནས་ནངས་ཤིག་གནས་མོ་ན་རེ། ཆོས་རྗེ་ཀུན་
ལེགས་པ། ཁྱེད་ཀྱིས་ཆང་འཚོས་བསྙོལ་བ་ཨེ་ཤེས་ཟེར། ངས་འདི་སྐད་བྱས།
གནས་མོ་མཐོང་མ་ཆུང་། ཆོས་ཁག་པོ་འདི་ཤེས་ནས། ཆང་འཚོས་བསྙོལ་བ་
ལས་སླ་བ་མི་ཡོང་བྱས་པས། འོ་ན་ག་འདྲས་བྱེད་པ་ཟེར་བ་ལ། ངས་འདི་
སྐད་བྱས། སྔ་སོར་ཐབ་དང་ཁོག་མ་འགྲིག་པ་བྱས། ཆུ་དང་མེ་ཤིང་དོ་ནུབ་
བསགས། སང་ཞོགས་བྱ་བྲང་མི་བཏུང་། བོང་བུ་མཇེ་མ་འགྲེངས་པ་ནས་
ལངས། ནས་རྡོ་དང་སྲན་མ་མེད་པའི་སྐམ་པོ་དེ། ཆུ་ལས་མཐོ་ཕྱེད་ཀྱིས་
དམའ་བ་བྱས་ནས་མེ་གཏོང་། དེ་ནས་ཆུ་དང་བསྟུན་པའི་མེ་ཆུང་ཆུང་དུ་་
བཏང་སྟེ། སྐྱ་བ་ལེགས་པོ་ཞིག་གིས་སྟེང་འོག་བརྗེ་ཞིང་དཀྲུག ཆུ་ཆོད་
མཆོད་ལྟ། ཆུ་སྔོ་ཁྲེལ་ལེ་འདུག་ན་ད་དུང་མེ་ཨ་ལད་མ་གཏོང༌། ཆུ་སྐྱ་འབབ་
བེ་འདུག་ན། ཐལ་བ་དྲོན་མོའི་ཁར་ཕབ་ནས། ཞི་བས་གྲང་དུ་བཅུག དེ་
ནས་བརྡལ་ཕྱར་ཁར་འཁྱོག་ལ། གྲང་དྲོ་དབྱར་དགུན་དང་བསྟུན་པ་བྱེད།
དགུན་དྲོད་མ་ཡལ་ཙམ་དང༌། དབྱར་དྲོད་མེད་པའི་རླངས་མ་ཡལ་བ་དེ་ལ་
ཆང་རྩི་ཆུང་ངུ་བཏབ། ལུག་གི་སོག་པ་ཅིག་གིས་འདྲེས་པར་བརྡལ། བསྙོལ་
ཁོག་ཁ་ཆེ་བ་ཅིག་ཕྱེ་དུད་དང་འཁན་པའི་དུད་པས་བདུག་པས་ཆང་གི་རླུང་ནོན་
ནས་ལངས་པ་མགྱོགས་པོ་ཡོང་། བསྙོལ་ཁོག་ཁ་ཆུང་ན་དབུགས་སྡེབ་ནས་སྐྱུར་
མོ་འགྲོ། ཆང་བསྙོལ་དུས་ལྟོགས་ཅན་སྐོམ་དད་ཅན་གྱིས་མ་མཐོང་བར་བྱ།
རང་ཁྲོ་བོ་བདུད་རྩི་འཁྱིལ་བར་བསྒོམས། སྔགས་འདི་འདོན། མོ་བསོད་
ནམས་དང་དབང་ཐང་ལ་རག་ལས། འཕྲལ་ཅ་ག་ལ་ནི་སྐྱོན་མེད། ཕུགས་
ཞིམ་མི་ཞིམ་མགྲོན་པོའི་ཁ་བསོད་སྭཱ་ཧཱ་ཞེས་བསྙོལ། དེ་ནས་ཡོ་མ་ཐལ་བྱས།
285



སློང་བའི་དུས་སུ་ལག་པ་གཙང་མར་བཀྲུས། རྫ་མ་ཅིག་ཏུ་བླུག་ནས་སྙིང་ཆུ་
ཉུང་ཉུང་ཅིག་བརྒྱབ། སྔ་དྲོ་ཅིག་ཁ་གཡེལ་སངས་པ་དང་། འདག་ཆ་ཁ་
སྲུབས་མེད་པ་བརྒྱབ། ཞག་གསུམ་སོང་བ་དང་ཆང་ལ་ཆུ་བསྣན། ཇ་མེ་ཆ་
རམ་རམ་པ་སྤར། བཞུགས་སྟན་འཇགས་མ་ཅིག་བརྒྱབ། དེར་ཡོན་བདག་
རལ་པ་ཅན་ཚོ་བག་དྲོ་པོ་ཅིག་བཞག གསོལ་ཇ་དང་པོའི་རྗེས་ལ། གསོལ་
སིངས་དེ་བཙགས་ནས་ཕུད་གཏོར་དུས། གསོལ་ལོ་མཆོད་དོ། བླ་མ་ཡི་དམ་
མཁའ་འགྲོ་ཆོས་སྐྱོང་བསྲུངས་མའི་ཚོགས་ལ་འབུལ་ལོ། །བྱིན་རླབས་དངོས་གྲུབ་
གཉན་པོ་སྩོལ་ཅིག ཡུལ་འདིའི་གཞི་བདག་གནས་བདག་བྲན་གཡོག་འཁོར་
དང་བཅས་པ་རྣམས་ལ་གསོལ་ལོ་མཆོད་དོ། །ཁྱད་པར་མ་གཅིག་དཔལ་གྱི་ལྷ་མོ།
དུས་གསུམ་གྱི་བསྲུང་མ། སྲིད་གསུམ་གྱི་ལྷ་མོ། གནས་གསུམ་གྱི་མཁའ་་་
འགྲོའི་གཙོ་མོ། དཔལ་མོ་ཆེ། འདོད་ཁམས་དབང་ཕྱུག་མ། དབྱངས་ཅན་
མའི་སྤྲུལ་པ་མོ། ཆོས་རྒྱལ་སྲོང་བཙན་སྒམ་པོས་བསྟེན་ཅིང་བསྐོས་པའི་བསྲུང་
མ་ཆེན་མོའི་ཞལ་དུ་གསོལ་ལོ་མཆོད་དོ། །ཉིན་གསུམ་གྱི་བྱ་ར། མཚན་གསུམ་
གྱི་མེལ་ཚེ་མཛོད། ལེགས་དང་སྤྲོད། ཉེས་དང་བསྣོལ། མི་ཕོ་མགོ་གང་
གིས་བསྟོད། རྟ་ཕོ་དཀྱུས་གང་གིས་བསྲིངས་ལ། ཕར་འགྲོའི་སྐྱེལ་མ། ཚུར་
ཡོང་གི་བསུ་མ། ཚོང་ལ་འགྲོ་བའི་ཚོང་དཔོན། དམག་ལ་འགྲོ་བའི་དམག་
དཔོན། ཇག་ ལ་ འགྲོ་ བའི་ ཇག་ དཔོན་ མཛོད། རྒན་ པའི་ ཚེ་ བསྲིངས།
གཞོན་པའི་དཔལ་བསྐྱེད་ཅིག རོགས་དན་མགོན་སྐྱབས་མཛོད་ཅིག ཟེར་
བ་བྱས། ཕུད་གསུམ་གཏོར་ནས་ལགས་མཆོད་དང་ཟེར་བ་བྱས། སེ་དོར་ཏེ།
སྔོ་ཁྲོལ་ལེ་འདྲེན་པ་ཡིན་མོད། དེ་ནས་ཡོན་བདག་ཀྱང་མཛོད་ལ་ཇ་ཁུག་སྒྱེ་མོ་
ཙམ་ གཞོགས་ གཡོན་ ནས་ བཏོན། ཇ་ དན་ སེར་ པོ་ སྒོ་ རེ་ གས་ ཙམ་ བཏབ།
ཉག་དོ་ཙམ་བཞག ནག་པོ་སྦོ་རེ་གང་ཙམ་ཆང་རིན་ལ་བཞག་བྱས་བྱུང་ཙ་ན།
286



བྲོ་རྒན་མ་འཇའ་རེས་ཁྱུག་ཁྱུག་ཡོང་བ་དེ་ཡིན་བྱས་པས། ཐུགས་ལ་བདེན་ཟེར་
དགའ་བསྡད་འདུག ཡང་ནངས་ཅིག་གནས་མོ་ཡབ་ཕུད་བཙན་ལ་འགྲོ་རྒྱུ་
ཡིན་ཟེར། ནས་བྲེ་བཞི་བཞག ཁྱེད་དཔོན་སློབ་ཀྱིས་འདི་འཚོས་བསྙོལ་་
མཛོད་ཅིག་ཟེར། ཁྱོག་ཚད་ཁུར་ནས་སོང་ངོ༌། ། ཞག་གསུམ་ན་འཁོར་ནས་
བྱུང་བས། ཆང་ལངས་ཨེ་བྱུང་ཟེར་བས། ལངས་ནས་ལངས། མ་ལངས་
ནའང་མ་ལངས། ཞིབ་མའི་ནང་ན་བྱས་པས། ཁྱེད་དཔོན་སློབ་ཀྱི་ཐབས་
བརྡུགས་པ། མཁྱེན་རབ་ནི་འདུག མི་འཚོད་པ་ཟེར་བ་ལ། ངས་འདི་བྱས།
གནས་མོ་བྱ་བ་ཐམས་ཅད་ཤེས་དགོས། མི་བྱེད་དགོས་ཟེར་བ་ཡིན། ཤེས་
ཚད་རང་ལག་ཏུ་བླངས་པས་ཅི་ཡོང་། ཤེས་པ་ར་གསོད་པ་ཡང་ཤེས་བྱས་ནས།
མགུར་འདི་འཐེན་ནོ། ཨང་གི་གནས་མོ་རང་དོན་ཅན། །མ་ཡེངས་དབྱངས་ཀྱི་
ཚིག་ལ་ཉོན། །ང་རང་ལུས་རྒྱལ་བའི་དཀྱིལ་འཁོར་དུ། །ཐབས་ཤེས་གཉིས་ཀྱི་
སྒྱེད་བུ་བཙུགས། །བདེ་སྟོང་གི་ཁོག་མ་ཡངས་པ་རུ། །ཟུང་འཇུག་ཏིང་འཛིན་
འབྲལ་མེད་ཆུ། །སྐུ་གསུམ་འབྲས་བུའི་ནས་ཅིག་བླུགས། ། དོན་གཉིས་གྲུབ་པའི་
ཆང་ཅིག་བཙོས་བཙོས་ནས། །གནས་མོའི་ཆང་འཚོས་བརྗེད་དེ་ཐལ། །ང་བྱང་
སེམས་ཀྱི་ཁང་པ་ཡངས་པ་རུ། །གཞན་དོན་གྱི་སྟན་དཀར་གསུམ་བརྩེགས་་་་་
བཏིང༌། །འགྲོ་དྲུག་གི་ཡོན་བདག་འབོད་འབོད་ནས། །ཡོན་པ་རྟ་འགུགས་ཀྱི་
མགྲོན་འབོད་བརྗེད་དེ་ཐལ། །ང་མཐའ་གཉིས་བྲལ་བའི་ཐབ་ཁ་ལ། །ཡེ་ཤེས་ཚ་
བའི་མེ་སྤར་ཏེ། ། སྟོང་ཉིད་ཀྱི་ཇ་བཟང་སྐོལ་སྐོལ་ནས། །རྒྱ་ཇའི་གཡོ་སྟ་བརྗེད་
དེ་ཐལ། །ངས་ཤེས་ཚད་ཐམས་ཅད་བྱེད་དགོས་ན། ཤེས་པ་ནི་གནས་མོ་རང་
ལ་བཞོན་པ་ཡང་ཤེས་བྱས་འགྲིམས་ཕྱིན། །
འགྲོ་མགོན་གཙང་པ་རྒྱ་རས་ལ། ། གསོལ་བ་སྙིང་གི་དཀྱིལ་ནས་་་་་
འདེབས། །འབྲས་སྤུངས་ཚེས་གཅིག་ ཀོང་ ཀླུ་དང༌། ། སྐྱོར་མོ་ལུང་གི་ཉམས་
287



མགུར་དང༌། །བྱ་བྲལ་མཚན་ཉིད་བརྩོད་བཟློག་དང་། ། དགེ་བཤེས་ཉམས་་་
དགའི་བྲོ་གཞས་དང༌། །ཕོ་གྲོགས་གཉིས་ཀྱི་གཏམ་རྒྱུད་དང་། །གཞན་ཡང་ཐོར་
བུའི་ལོ་རྒྱུས་ཡོད། ། འབྲུག་སྨྱོན་ང་རང་ཉམས་རེ་དགའ། །ཡང་འབྲས་སྤུངས་
དགའ་ལྡན་ཕོ་བྲང་དུ། རྒྱལ་བ་ཆོས་རྗེ་དགེ་འདུན་རྒྱ་མཚོ་མཇལ་དུ་ཕྱིན་པས།
ཐུགས་དགྱེས་དགྱེས་ཡག་པར་གནང་། ཚེས་གཅིག་གཏོར་མ་མཛད་པ་དང་
ཐུག་བྱུང་བས། སྐྱིད་མི་སྐྱིད་འདྲ་ཁམ་རང་ཆེ་ནས་མ་བྱུང་། དྲུང་གནས་
དཀའ་བཅུ་པ་ཁྱད་འཕགས་བགྲེས་སེ་ཅིག་སྐུ་གཞོགས་ན་འདུག་པའི་གསུང་ནས།
གྲུབ་ཐོབ་ཀུན་དགའ་ལེགས་པ། དེ་རིང་གི་ཚེས་གཅིག་གི་བཞུགས་གྲལ་འདི་ལ་
བླ་མ་སྤྱན་རས་གཟིགས་ཀྱི་དྲུང་དུ་ཡར། ཉམས་དབྱངས་ཐུགས་ལ་ཤར་བའི་
ཆོས་འཇིག་རྟེན་གཉིས་ཀ་ལ་ཕན་པའི་སྙན་ངག་ལྷང་ལྷང་བ་ཅིག་མཛོད་དང་
གསུངས་བྱུང་བས། ངས་འདི་སྐད་བྱས། ཅིག་ཀྱང་འབུལ་དགོས། སྤྱིར་
སངས་རྒྱས་ལ་དབྱངས་མཆོད་པར་འབུལ་དགོས། ཁྱད་པར་ངག་དབང་ལྷ་མོ་
དབྱངས་ལ་དགྱེས། དེ་རིང་འདོད་ཁམས་དབང་ཕྱུག་མའི་དུས་གཏོར་ཡིན་
པས་རོལ་མོའི་ཚུལ་དུ་འབུལ་ལོ་བྱས། འདི་བཏང་ངོ༌། ཆོ་མོ་དེ་བསམ་གྲུབ་ལོ་
མོ་དེ་གྲུ་བཞི། །མགུར་གྱི་རྟ་ཕོ་ལོ་འདི་འདྲས་འདུག་གོ། །ངས་ནི་སྨྲས་བྱུང་གྱིས་
དང༌། །དཔེ་དང་དོན་ལ་ཟབ་མོ་ནི། ། སངས་རྒྱས་ཀྱི་གསུང་རབ་དང་འདྲ་བ་
ཅིག་དགོས་པ་འདུག་སྟེ། བླུན་པོ་བབ་ཅོལ་སྨྲ་མཁན་ཚོ་འགྲུལ་པོ་ལམ་ལ་བཞུད་
བཞུད། ། དམ་ཆོས་འདུལ་བའི་བསྟན་པ་འཛིན་པ་ལ། ། རྗེ་བློ་བཟང་གྲགས་པ་
དཔོན་སློབ་འདྲ་དགོས་པ་འདུག་སྟེ། །བེར་ནག་ཆང་བོར་བྱེད་མཁན་འདི་ཚོས་
སངས་རྒྱས་ཀྱི་བསྟན་པ་མི་འཛིན་པ་འདྲ་སྣང་། །བདག་གཞན་དོན་གཉིས་སྒྲུབ་
མཁན་ཚོ་སྡོམ་གསུམ་གནད་དུ་དྲིལ་མཛོད། །བསླབ་པ་ངོས་བླངས་འདུལ་ཁྲིམས་
ལྐོག་ཏུ་སྐྱེལ་མཁན་ཚོ་འགྲུལ་པོ་ལམ་ལ་བཞུད་བཞུད། །དབང་བཞི་སེམས་ལ་
288



བསྐུར་བ་ལ་བླ་མ་རྡོ་རྗེ་འཆང་དང་མཉམ་པ་ཅིག་དགོས་པ་འདུག་སྟེ། །ཡིད་སྨོན་
ཆོ་ག་ལ་རེ་མཁན་འདི་ཚོས་གསང་སྔགས་བོན་དུ་གྱེར་བ་འདུག་གོ། ། རྒྱུད་སྡེའི་
གནད་ཚང་རྟོགས་པ་ལ་བསྐྱེད་རྫོགས་ཟུང་འབྲེལ་དུ་སྒོམས་ཤིག དབང་ཁྲིད་
ནོར་ཕྱིར་ཚོང་མཁན་ཚོ་འགྲུལ་པོ་ལམ་ལ་བཞུད་བཞུད། །འགྲོ་བ་གཞན་དོན་
བྱེད་པ་ལ་ཇོ་བོ་ཡབ་སྲས་འདྲ་དགོས་པར་འདུག་སྟེ། ། རང་དོན་རྐྱང་པ་བྱེད་
མཁན་འདི་ཚོས་བྱང་ཆུབ་སེམས་ཉིད་ཉམས་སུ་འཇུག་པ་འདྲ་སྣང་། ། དོན་་་་
གཉིས་མཐར་ཕྱིན་ཅིག་འདོད་ན་དམིགས་མེད་ཀྱི་སྙིང་རྗེ་དང་བདག་ལས་གཞན་
གཅེས་སྒོམས་ཤིག ། ཐེག་དམན་གོལ་སར་ཤོར་བ་ཚོ་འགྲུལ་པོ་ལམ་ལ་བཞུད་
བཞུད། །ཕོ་ལྷ་དབྱིངས་ནས་དགེས་པ་འདི་ལ་བོན་ཚིག་དང་དམིགས་པ་བསྟུན་
པ་ཅིག་དགོས་པ་འདུག་སྟེ། །དཔེ་གོག་གལ་ཏེར་བཅུག་པའི་སྐད་སྙན་ཚིག་དོན་
འཛོལ་བ་འདི་ཚོས་ཡོན་བདག་བསླུ་བ་འདྲ་སྣང་། །བོན་ཕྱྭ་གཡང་ཡིན་པ་ཅིག་
བྱེད་ན་གཤེན་རབ་མི་བོ་དང་བསྟུན་ཅིག གཏོར་ཟན་གཏོར་ལྷག་སྒུག་མཁན་
ཚོ་འགྲུལ་པོ་ལམ་ལ་བཞུད་བཞུད། འཇིག་རྟེན་མི་ཆོས་བྱེད་པ་ལ་ངོ་ཚ་དང་
ཁྲེལ་ཡོད་པ་ཅིག་དགོས་པ་འདུག་སྟེ། ། མིག་ཉེ་དང་ཁེ་འཚོལ་ལ་རེ་བ་འདི་ཀུན་
གྱིས་རང་ཉིད་བསླུ་བ་འདྲ་སྣང་། །འཇིག་རྟེན་ཚད་མ་ཅིག་བྱེད་ན་དང་པོ་དགྲ་
ལའང་ལོབས་ཅིག་གྱིས་དང་། །བློ་གཏད་སྙིང་བརྐུ་བྱེད་མཁན་ཚོ་འགྲུལ་པོ་ལམ་
ལ་བཞུད་བཞུད། །ཚེ་གཅིག་སངས་རྒྱས་སྒྲུབ་པ་ལ་བླ་མ་མཚན་ཉིད་དང་ལྡན་པ་
ཅིག་དགོས་པ་འདུག་སྟེ། །གང་ཟག་ལོག་ལྟ་ཅན་དང་འཕྲད་པ་འདི་ཚོས་ལམ་
ལོག་པ་ལ་འཁྲིད་པ་འདྲ་སྣང་། ། ཆོས་བཤད་བླ་མ་ཅིག་བྱེད་ན་ཡོན་ཏན་ཀུན་
རྫོགས་ཅིག་གྱིས་དང་། ། ཟོག་པོ་འདྲེས་ཁྱེར་བ་ཚོ་འགྲུལ་པོ་ལམ་ལ་བཞུད་་་་་
བཞུད། ། སྒོམ་ཆེན་རི་ཁྲོད་འགྲིམ་པ་ལ་འཆི་བ་སྙིང་ནས་དྲན་པ་ཅིག་དགོས་པ་
འདུག་སྟེ། །རི་ཁ་རུ་ཆང་འཐུང་རྒྱག་མཁན་འདི་ཚོས་བྱིན་རླབས་ཡལ་དུ་འཇུག་
289



. རྩ༠ …………
་……
.
་
་
་
པ་འདྲ་སྣང༌། །སྙིང་ནས་ལྷ་ཆོས་བསམ་མཁན་ཚོ་ཞི་ལྷག་ཟུང་དུ་སྦྲེལ་ཅིག ལྟོ་
གོས་རི་ཁ་ནས་འཚོལ་མཁན་ཚོ་འགྲུལ་པོ་ལམ་ལ་བཞུད་བཞུད། །བྱ་བཏང་རྒྱལ་
ཁམས་བསྐོར་བ་ལ་ཕྱི་ནང་གི་རྐྱེན་ཐུབ་པ་ཅིག་དགོས་པ་འདུག་སྟེ། ། རྫུན་ཆེན་
སྤྲང་སྙོགས་ཁྱེར་བ་འདི་ཚོས་ཁྱི་སྒྲ་སློང་བ་འདྲ་སྣང་། །དོན་ལ་གནས་ཆེན་བསྐོར་
ན་སྐྱིད་སྡུག་རོ་སྙོམས་ཅིག་མཛོད་དང༌། ། ཉོ་ཆང་དང་ཧམ་པ་བསྲེ་མཁན་ཚོ་
འགྲུལ་པོ་ལམ་ལ་བཞུད་བཞུད། ། སྒྲ་ཚད་ལུང་རིག་ལ་མཁས་པ་འདི་ལ་གོ་བ་དང་
བརྩོན་འགྲུས་ཡོད་པ་ཅིག་དགོས་པ་འདུག་སྟེ། ། གྲྭ་ས་བཙུན་ཆུང་རྐྱང་པས་་་
འཛིན་པ་འདི་ཀུན་གྱིས་གསུང་རབ་མི་ཤེས་པ་འདྲ་སྣང་། ། སྙིང་ནས་དམ་ཆོས་
བྱེད་མཁན་ཚོ་གཞུང་ལ་སྙིང་རུས་བསྐྱེད་དང༌། ། ཚེར་མ་དར་གཏུམས་དཀོར་
མིན་པ་མི་དྲན་པ་ཚོ་འགྲུལ་པོ་ལམ་ལ་བཞུད་བཞུད། །སྣང་སྲིད་དཀྱིལ་འཁོར་དུ་
འཆར་བ་ལ་བསྐྱེད་རྫོགས་ཟུང་འཇུག་བསྒོམ་པ་ཅིག་དགོས་པ་འདུག་སྟེ། །ལག་
ལེན་ཟ་ཆོག་རྐྱང་བ་ལ་རེ་བ་འདི་ཀུན་གྱིས་དམ་ཚིག་ཁྱད་དུ་གསོད་པ་འདྲ་་་
སྣང་། ། སྔགས་པ་ཡང་དག་ཅིག་བྱེད་ན་སྟོང་ཉིད་སྙིང་རྗེ་དང་སྦྲེལ་ཅིག མི་
གསོད་གཤིན་རྗེ་ལག་དམར་མཁན་ཚོ་འགྲུལ་པོ་ལམ་ལ་བཞུད་བཞུད། ། ཕ་མའི་
དྲིན་ལན་འཇལ་བ་ལ་གཅེས་ཕྲུག་ལས་བསོད་ཅན་ཅིག་དགོས་པ་འདུག་སྟེ། །
ལང་ཤོར་བློ་ཉེས་འདི་ཚོས་རྒན་འཁོགས་ཡི་ཐག་གཅོད་པ་འདྲ་སྣང༌། །ལ་ཡོགས་
མེད་པ་ཅིག་བྱེད་ན་ཕ་མ་སྤྱི་གཙུག་ཏུ་ཁུར་ཅིག རྒས་ཁར་རང་མགོ་སུ་ཐོན་
བྱས་ནས་ཕ་མ་རྒྱུག་པས་བརྡུང་མཁན་ཚོ་འགྲུལ་པོ་ལམ་ལ་བཞུད་བཞུད། །ནད་
པའི་ནད་ངོ་ཤེས་པ་ལ་འཚོ་བྱེད་རྒྱུད་གཞུང་མན་ངག་དང་བསྟུན་པ་ཅིག་དགོས་
པ་འདུག་སྟེ། །འོལ་ཚོད་ཟ་སྙད་སྔོ་སྨན་འཁྱེར་བ་འདི་ཚོས་ནད་པ་བསླུ་བ་འདྲ་
སྣང་། ། ལྷ་རྗེ་ཡིན་ངེས་ཅིག་མཛད་ན་གཞུང་དང་ལག་ལེན་བསྟུན་ཅིག ། རྒྱུ་
རྐྱལ་ཁྱབ་གཡའ་མཁན་ཚོ་འགྲུལ་པོ་ལམ་ལ་བཞུད་བཞུད། ། ལོ་སྐོར་གཅིག་གི་
290



ལེགས་ཉེས་ཤེས་པ་ལ་བཅུ་གསུམ་ཁོག་རྩིས་ཤེས་པ་མོ་མ་ཅིག་དགོས་པ་འདུག་
སྟེ། ། ཐེའུ་རངས་རྐང་གཅིག་བསྟེན་མཁན་འདི་ཚོས་ཡོན་བདག་བསླུ་བ་འདྲ་
སྣང་། ། མོ་སྟོན་ཚད་ལྡན་ཅིག་བྱེད་ན་ལྷ་དང་ཇུ་ཐིག་བསྟུན་ཅིག ། སྡུག་འདྲེ་
དང་སྐྱག་རྫུན་ལ་རེ་མཁན་ཚོ་འགྲུལ་པོ་ལམ་ལ་བཞུད་བཞུད། །བཙུན་མ་ཆོས་
མཐུན་ཅིག་བྱེད་ན་དགེ་སློང་མ་དཔལ་མོ་འདྲ་ཅིག་དགོས་པ་འདུག་སྟེ། །ད་ལྟའི་
བཙུན་མ་བྱ་བྲལ་ལ་གཡབ་གཡུགས་བྱེད་མཁན་འདི་ཚོས་དགོན་པའི་བླ་དེ་འཚོང་
བ་འདྲ་སྣང་། །སྒྲུབ་པ་མོ་རྣམ་དག་ཅིག་བྱེད་ན་སྐུ་ལ་སྦ་ར་འཁོབ་ཅིག །གཞང་
འཚོང་མ་བུ་ཚ་གསོད་མཁན་ཚོ་འགྲུལ་པོ་ལམ་ལ་བཞུད་བཞུད། །མངའ་འབངས་
བདེ་ལ་འགོད་པ་ལ་དཔོན་པོ་ཁྲིམས་ལུགས་མ་འཆོལ་ཅིག་དགོས་པ་འདུག་སྟེ། །
རང་འདོད་ ཅན་གཡོག་ངན་གྱི་ཁ་ལོ་བསྒྱུར་བ་འདི་ཚོས་རྒྱལ་ཁྲིམས་ཉམས་སུ་
འཇུག་པ་འདྲ་སྣང་། ། དཔོན་བཟང་པོ་ཅིག་བྱེད་ན་བདེན་རྫུན་གོ་བ་མ་ལོག་པ་
ཅིག་གྱིས་དང༌། །དཔོན་ཕྱོགས་རིས་ཅན་ལྐོག་རྔན་ཟ་བ་ཚོ་འགྲུལ་ པོ་ལམ་ལ་
བཞུད་བཞུད། ། དཔོན་པོས་ཐུགས་རྗེས་འཛིན་པ་ལ་གཡོག་བཏང་འགྲོ་བཞག་
སྡོད་ཅིག་དགོས་པ་འདུག་སྟེ། །ཁ་ལ་མི་ཉན་གྱོང་ཀྲད་ཁ་ཕྱིར་ལྟ་འདི་ཚོས་དཔོན་
པོ་བསླུ་བ་འདྲ་སྣང་། །དཔོན་གཡོག་གཤའ་མ་ཅིག་བྱེད་ན་གོང་འོག་མ་ནོར་བ་
ཅིག་གྱིས་དང་། ། གོ་ལོག་མགོ་མེད་རྩ་མེད་ཚོ་འགྲུལ་པོ་ལམ་ལ་བཞུད་བཞུད། །
བུ་སྨད་སྐྱིད་དུ་འཇུག་པ་ལ་ཨ་ཕ་བསོད་ནམས་ཅན་ཅིག་དགོས་པ་འདུག་སྟེ། །
ངན་ཡུས་ལག་སག་པོ་འདི་ཚོས་བུ་སྨད་སྡུག་རིར་གསོད་པ་འདྲ་སྣང༌། །ཁྱིམ་མི་
སྐྱིད་དུ་འཇུག་ན་ཚོང་དང་སོ་ནམས་ལ་རེམས་ཤིག །ཟ་དགའ་རྒྱ་འདྲེ་མགོ་ཉོ་
ཆང་སྐྱུར་འགོང་ལ་དགའ་བ་ཚོ་འགྲུལ་པོ་ལམ་ལ་བཞུད་བཞུད། །བུ་ཁྱོ་ལྷ་བཞིན་
འཁུར་བ་ལ་བུད་མེད་རིགས་བཟང་མ་ཅིག་དགོས་པ་འདུག་སྟེ། ། ཅི་མི་ཡོང་ཁ་
འཚག་མ་ལྐོག་ཟས་མཁན་འདི་ཚོས་བུ་ཁྱོའི་ཡི་ཐག་གཅོད་པ་འདྲ་སྣང་། །མི་སྨོན་
291



རང་སྐྱིད་ཅིག་བྱེད་ན་སྤྱང་གྲུང་འཛོམས་པ་ཅིག་གྱིས་དང༌། ། ཁྱོ་བོ་ལས་ཤར་པོ་
དགའ་པ་ཚོ་འགྲུལ་པོ་ལམ་ལ་བཞུད་བཞུད། ། མི་ཕོའི་སྲོག་མགོ་འདོན་པ་ལ་རྟ་
བཟང་བང་འགྲོས་འཛོམས་པ་ཅིག་དགོས་པ་འདུག་སྟེ། །མཛོ་གྲོད་ཁ་གྱོང་ཅན་
འདི་ཚོས་མི་དམངས་སར་དམའ་འབེབས་པ་འདྲ་སྣང་། ། རྟ་བདག་ཅ་ག་ཅན་
ཡོད་ན་རྟ་ཡོན་ཏན་ཀུན་འཛོམས་ཞིག་ཉོས་ཤིག ། བང་མེད་བུག་འགྱེལ་བྱེད་
མཁན་ཚོ་འགྲུལ་པོ་ལམ་ལ་བཞུད་བཞུད། །རང་ཉལ་ནོར་འཇོག་བྱེད་པ་ལ་ཁང་
བཟང་ལྕགས་རིས་བསྐོར་བ་ཅིག་དགོས་པ་འདུག་སྟེ། །ཁང་རུལ་སྦོ་ལུག་ཐིགས་
པའི་རྐོ་དོང་འདི་ཚོས་རང་སྲོག་སྐྱེལ་བ་འདྲ་སྣང་། །ཁང་བདག་ཅ་ག་ཅན་ཡོད་ན་
ཁང་པའི་ཞིག་གསོས་ལ་རེམས་ཤིག །གྱང་གོག་བོང་བུའི་རྣ་བ་འདྲ་བ་ཚོ་འགྲུལ་
པོ་ལམ་ལ་བཞུད་བཞུད། །གཉིད་ལོག་ནོར་བསྲུང་བྱེད་པ་ལ་ཁྱི་བཟང་པོ་ཅིག་
དགོས་པ་འདུག་སྟེ། །ནང་རྐུན་འཇམ་ཁྱི་ཁ་མ་རྟག་འདི་ཚོས་དགོས་མགྲོན་གྱི་
རྐང་པ་འཁྱེར་བ་འདྲ་སྣང་། །མི་ཉམས་ཅན་ཅིག་ཡོད་ན་ཁྱི་བཟང་སྟག་བཞིན་
མཐུ་བ་ཅིག་འཚོལ་དང༌། །འདྲེ་ཁྱི་ངུ་སྐད་འདོན་པ་ཚོ་འགྲུལ་པོ་ལམ་ལ་བཞུད་
བཞུད། །ཅི་བཏབ་སྐྱེ་བའི་གཤོང་ཞིང་དེ་དགའ་མོ་རང་འདུག་སྟེ། །མ་བཏབ་
རམ་པའི་ཨ་མ་འདི་ཚོས་སྟོན་ཀ་བསླུ་བ་འདྲ་སྣང་། །ཞིང་བདག་ཉམས་ཅན་ཅིག་
ཡོད་ན་ཆུ་ལུད་དྲོད་གཤེར་གང་ཡང་འཕྲོད་པ་ཅིག་ཉོས་ཤིག བྱེ་སག་རམ་པའི་
ཨ་མ་ཚོ་འགྲུལ་པོ་ལམ་ལ་བཞུད་བཞུད། །ཨ་བོ་དང་སྨྲས་པ་དེ་ཀུན་དགའ་ལེགས་
པའི་གླུ། །བྱར་མེད་ལྷུག་པ་འདི་རྣལ་འབྱོར་ཡོངས་ཀྱི་འགྲོས། ། ལྟ་ཙ་ན་སངས་
རྒྱས་ཀྱི་བསྟན་པ་ཚོ་དར་ཞུས་པས། །བསམ་ཞིང་འབྲུག་པའི་བུ་བརྒྱུད་ཚོའི་རང་
སྐྱིད་པ། །བཀྲ་ཤིས་བྱས་འཐེན་པས། ཞལ་སྔ་ནས་ནི་བཞད་མོ་ཤིག་གེར་སོང་།
གཞན་མ་ཚོ་ཡང་ཐུགས་བདེན་གསུངས། དོན་ཆེར་མ་རྟོགས་པའི་མགུར་་་་
དབྱངས་འདི་ཡང་བརྫུན་གྱི་རྐྱལ་གོག་རང་དུ་འདུག་བྱས། དེ་ནས་གནང་སྦྱིན་
292



དཔག་ཏུ་མེད་པ་གནང་བྱུང་བ་རྣམས་མང་ཇའི་ཐོག་ཏུ་བཏང་། སྨོན་ལམ་
བཏབ། དེ་ནས་སྐྱོར་མོ་ལུང་ལ་ཕྱིན་པས་དགེ་འདུན་པ་ཐོག་ཅིག་གིས། སྤྲང་
སྙོགས་ ཁྱེར་ནས་སླེབས་བྱུང༌ ཟེར་ བ་ ལ། ཡང་དབྱངས་ རྟ་ འདི་ བཏང་ངོ༌།
དུས་གསུམ་སངས་རྒྱས་གཙང་པ་རྒྱ་རས། ། ཚིག་རྐྱང་སྟོན་པའི་བརྒྱུད་པ་ཡིན་
ནོ། །བྱིན་རླབས་ཆེན་པོས་མཉམ་རྗེས་འདྲེས་ནས། ། རྟོགས་པ་དོན་གྱི་བརྒྱུད་པ་
ལགས་སོ། །ཨའོ། །འབྲུག་དང་ར་ལུང་གདན་ས་ཡ་བཞི། །ཆགས་སྡང་སྤེལ་བའི་
གནས་གཞི་མིན་ནོ། །མི་རྟག་འཆི་བ་རྒྱུད་ལ་བསམས་ནས། །ཚེ་གཅིག་སངས་
རྒྱས་སྒྲུབ་ས་ལགས་སོ། ། ཨའོ། །གཅིག་ཆོག་རྒྱལ་པོ་ངག་དབང་ཆོས་རྒྱལ། ། སྡེ་
སྲིད་རྣམས་ཀྱི་དམག་དཔོན་མིན་ནོ། །ཆོས་ཕུང་བརྒྱད་ཁྲི་བཞི་སྟོང་བསྡུས་་་་
ནས། ། སྟོང་ཉིད་སྨྲ་བའི་ཁྱུ་མཆོག་ལགས་སོ། ། ཨའོ། ང་རང་བྱ་བཏང་ཀུན་
དགའ་ལེགས་པ། །སྤྲང་སྙོགས་ཁྱེར་བའི་ལང་ཤོར་མིན་ནོ། །ཕ་ཡུལ་ཆགས་སྡང་
བློ་ཡིས་སྤངས་ནས། །བྱ་བཏང་འདུན་མའི་ཡང་རྩེ་ལགས་སོ། །ཨའོ། ཟེར་བ་
བྱས་བཏང་བས། ཕཱ་ ཝཱ་ ཡཱ། ངག་ སྒོའི་ ཡངས་ པ། སྤོབས་ པའི་མཐོ་བ།
བློ་བདེ་མདོག་རང་ཁ་ཟེར། ངས་ཡང་འདི་སྐད་བྱས། འདི་ལས་ཆང་མང་པོ་
བཏུངས། བུ་མོ་སོལ་མོ་བྱུང་ན། སྤོབས་པ་མཐོ་ལ་བློ་བདེ་མདོག་ཁ་བྱས་པས།
ཞོལ་པ་རྣམས་ཀྱི་རྐྱེན་ཆང་སུ་རུབ་མུ་རུབ་ཁྱེར་ནས་འདྲེན་པར་བྱུང༌། ཡང་
མཚན་ཉིད་པ་ཐོག་ཅིག་གིས། བཀའ་བརྒྱུད་པའི་ཆོས་འདི་དེང་སང་ཕྱུག་པ་ལ།
དཔོན་སློབ་ཟོག་རྐྱལ། བཙུན་མའི་ཁྱོ་བོ། ཆང་འཐུང་རྒད་པོ། ཕྱག་ཆེན་
ཧ་ཤང་གི་ལྟ་བ། རྣམ་རྟོག་ཆོས་སྐུ་ཡིན་ཟེར། ཚེ་རྟིང་མ་འདུ་ཤེས་མེད་པའི་
ལྷ་དང་དུད་འགྲོར་སྐྱེ་བའི་རྒྱུ་ཡིན་བརྗོད། རླུང་གི་ནུས་པ་ལ་བརྟེན་ནས་མུ་
སྟེགས་པ་ལོ་དགུའི་བར་དུ་ས་འོག་ཏུ་བསྡད་ནས་དཔག་ཚད་གསུམ་གྱི་འོ་་་་
འགྲིམས་ནས་ཐོན་ཐུབ་ཡོད་ཟེར་བས། ངས་འདི་འདྲ་དང་སླ། སྤྱིར་གྱིས་
293



སྔགས་ཀྱི་སྡོམ་པ་ལ། སྣོད་ཀྱི་འཇིག་རྟེན་གཞལ་ཡས་ཁང་། བཅུད་ཀྱི་སེམས་
ཅན་ལྷ་དང་ལྷ་མོར་བསྒོམ་པ་ལ་བསྐུར་བ་བཏབ་པས་ཆོས་སྤོང་གི་ལས་ཡིན།
སྒོས་སུ་འདུལ་ བ་ གཞིར་བཞག་ལ་མི་དགེ་བཅུ་སྤོང་གི་ཁྲིམས་འགང་ཆེ་བར།
ངག་གི་ལས་རྫུན་ཚིག་རྩུབ་ཕྲ་མ་སྤོང་དགོས་རྒྱུ། ཚིག་རྩུབ་ཏུ་སོང་བས་འདུལ་
བ་དང་འགལ། བདག་བསྟོད་གཞན་སྨོད་བྱས་པས་བྱང་སེམས་ཀྱི་སྡོམ་པ་དང་
འགལ། སྡོམ་གསུམ་གྱི་དྲི་མས་མ་གོས་པ་མཛད་ན་མ་གཏོགས་ཞལ་སྡིག་མ་
གསག གཞན་མ་བཀའ་བརྒྱུད་པའི་བྱ་བྲལ་བུག་སྒོ་ཕོར་པ་ཤོང་བ་ཙམ་ལ་ཧར་
འདྲེན་ཐུབ་པ་ཡང་འགའ་རེ་ཡོང་གི་འདུག་པ། ཁྱད་པར་རླུང་སེམས་ལས་སུ་
རུང་ན། རླུང་གི་རྟ་ལ་ཞོན་ནས་སེམས་ཞི་གནས་ཡོང་བ་དེ་ཡིན། རླུང་མ་སྤྲོས་
པས་སེམས་སྤྲོ་མི་ཐུབ། རི་ཁྲོད་སྒོམ་ཆེན་པ་རྣམས་ཀྱིས་ཟླ་བ་རེ་ཙམ་བཅུད་
ལེན་ལ་བསྟེན་ནས་རྩམ་པ་དང་མཐུན་རྐྱེན་ཡེ་ནས་མེད་པར་ཟུག་པ་འདུག་པ་
ངེད་རང་རྣམས་ཀྱིས་ཞག་གཅིག་ཀྱང་ཚ་དྲོ་མེད་པར་ཟུག་གམ་བྱས་པས་འདྲ་མོ་
བྱུང་ཟེར། ཡང་བྱ་བྲལ་བ་དེ་འདྲ་མཚན་ཉིད་པའི་ཆོས་ཚིག་ལ་འབྱམས་པའི་
དཔེ་ཆ་མང་པོ་བློ་ལ་བཟུང་བ་འདི་ཚོས་དོན་གོ་མི་ཤེས་པར་འདུག བྱུང་ན་ཕྱི་
མཚན་ཉིད་ལ་ནང་གསང་སྔགས་བྱ་བ་ཡིན་པས་ཕུགས་བཀའ་བརྒྱུད་པ་བྱེད་
དགོས་པ་ཡིན་འདུག འཆི་ཁར་ཕན་པའི་ཆོས་རང་དེ་ཕྱག་ཆེན་སྒོམ་པ་ལ་ཟེར་
བར་འདུག གཞན་འཕྲལ་ང་རྒྱལ་ཆེ་ལ། སྡུག་པ་ཁག་པ། ཕུགས་དོན་
འབྲས་ཆུང་བ་ཅིག་ལས་མི་འདུག་ཟེར་བ་ལ། ངས་འདི་བྱས། ཁོ་ར་ཚོ་ཧ་མ་
གོ་བའི་ཞལ་འཕྲོས་དེ་མ་གཏོང་། རྒྱལ་བའི་བཀའ་ཤེས་རབ་ཀྱི་ཕ་རོལ་ཏུ་ཕྱིན་
པ་ལ་ཐོས་བསམ་བྱས་པས། ས་ལམ་གྱི་བགྲོད་ཚུལ་ཤེས་ནས་ཐོས་པས་གྲོལ་ཏེ་
སྒོམ་མི་དགོས་པར་སངས་རྒྱས་པ་དེ་ཡོང་བ་ཡིན། བཅོམ་ལྡན་འདས་ཀྱིས་ཀྱང་
ཆོས་ཕུང་བརྒྱད་ཁྲི་བཞི་སྟོང་གསུངས་པ་དང་། འཁོར་ལོ་བར་པས་སྟོང་ཉིད་
294



དངོས་བསྟན་ནས། བསྟན་བྱའི་གཙོ་བོར་བྱས་ནས་སྟོན་པའི་མདོ་རྒྱས་འབྲིང་
བསྡུས་གསུམ་ལ་སོགས་པ་གསུངས་འདུག་པ། ཞི་གནས་ཕྲན་ཚེགས་རེ་་་་་་
བསྒོམས་པས་སངས་རྒྱུ་ན། སངས་རྒྱས་ཇ་རླུང་ལངས་པ་ནི་མིན། དེ་འདྲའི་
ལབ་ལབ་བྱེད་མཁན་མི་ཡོང་། ཁྱད་པར་ཆོས་ཐམས་ཅད་རྟག་ཆད་ཀྱི་མཐའ་
དང་བྲལ་བར། རིག་པའི་རྣམ་གྲངས་མཐའ་ཡས་པས་འགྲུབ་ནས་སྟོན་པ་དེ་ལ་
དབུ་མ་ཡང་ཟེར། དོན་ལ་རྟོགས་པའི་མིང་ཡིན། དེ་ཙ་ན་འདི་ལ་བརྟེན་ནས། །
འདི་འབྱུང་བའི་རྒྱུ་འབྲས་ལ་མིང་བརྡ་བཞག་པ་ཙམ་དུ་གོ་ནས། དབུ་མའམ།
ཕྱག་ཆེན་ནམ། རྫོགས་ཆེན་ཟེར་བ་དེ་ཡོང་བ་ཡིན། གསང་སྔགས་ཀྱང་།
ཁྲིད་ཆུང་གསར་པ་རེ་བསྒོམས་པས་ཡོང་བ་མིན། ལྷོ་བྲག་མར་པས་རྒྱ་གར་ནས་
སྤྱན་དྲངས་པའི་དཔལ་ནམ་མཁའ་ལྟ་བུའི་གསང་འདུས་དང་། བདེ་མཆོག
འཇིགས་བྱེད། ཀྱི་ རྡོ་རྗེ་ལ་སོགས་པའི་རྒྱུད་ལག་ལེན་དང་བཅས་ཉམས་སུ་
བླངས་ཏེ་བསྐྱེད་རྫོགས་ཟུང་འཇུག་གི་ལམ་སྒོམ་ཞིང་རླུང་སེམས་དབུ་མར་འཇུག་
པའི་གནད་ལ་བརྟེན་ནས། ཡུམ་དང་སྦྱར་ནས་འགའ་ཞིག་དམིགས་པས་་་་
འདྲེན་ནུས་པའི་ཕྱག་ལེན་མ་འཕྱུག་པ་རི་བོ་དགའ་ལྡན་པ་ལ་ཡོད་པ་དང༌། ས་
སྐྱ་པ་ལ་སྦྱོར་བ་ཡན་ལག་དྲུག་གི་ཁྲིད་ལ་སོགས་པ་གསང་སྔགས་ཀྱི་ཆོས་ཟབ་ལ་
མང་པོ་ཡོད། ངེད་རང་རྣམས་ཀྱིས་དེ་ཀུན་བློ་ལ་ཡང་མི་འཆུན་ཞལ་རོག་པར་
བཞུགས་བྱས་པས། ཐུགས་བདེན་དེ་འདྲ་ཡོད་པ་ནི་མ་ཤེས་ཟེར་བ་ལ། སྒོ་
གྱིས་དང་། རྐང་པས་ས་མ་ཟིན་པར་སྤྱི་བོས་གནམ་བརྟོལ། ལག་པས་གར་
བྱེད་པ་འདུག་གྱིས་དང༌། རང་གིས་བཙན་ས་མ་ཟིན་པར་གཞན་ལ་སྒྲོ་འདོགས། །
བཀུར་པ་ཞུ་བ་འདི་ལས་རང་སྡུག་ཨེ་འདུག་གྱིས་དང་། ཆོས་བྱེད་མི་ནུས་ན་
འཇིག་རྟེན་བྱས་པས་ཆོག་གྱིས་དང་། གཉིས་ཀ་མི་ནུས་ན་སྤྲང་པོ་བྱས་ཆོག་
གྱིས་དང༌། སྡུག་ཁ་ཚུམ་གྱིས་དང་། ཁ་འཚུམ་མི་ཤེས་ན་འདམ་སྤག་གིས་
295



དགོགས་དང་བྱས་འགྲིམས་ཕྱིན། དེ་ནས་གཙང་རོང་ལ་ཕྱིན། ཉང་རོང་དུ་
སླེབས་པ་དང༌། ཚེ་སྔོན་དགེ་བཤེས་ཉམས་བྲོར་སྐྱེས་པ་དེ་དྲན་ནས། རྒྱལ་
མཁར་རྩེའི་ཞོལ་ དུ་ ཁྲོམ་ བསགས། ངེད་རང་དཔོན་ སློབ་ བཞིས་ བྲོ་ བརྒྱབ།
བྲོ་བཤད་འདི་བཏང་ངོ༌། ཨང་གི་རྒྱ་སྡེའི་ཁྲོམ་པ་ཚོ། །སྟོན་པ་མི་ཤེས་དགུ་ཤེས་
ང་། །ཉི་མ་ཤར་གྱི་ཕྱོགས་ནས་ཡོང་བ་ཡིན། །ངེས་པར་འབྱུང་བའི་རྟ་ལ་ཞོན། །
སྐྱབས་གསུམ་ སྡོམ་ པ་ལག་ ཏུ་ཁྱེར། ། ཚུལ་ ཁྲིམས་རྣམ་དག་འཁོར་དུ་ཁྲིད། །
འཛམ་གླིང་སེམས་ཅན་ཚོ་ཐེག་དམན་གྱི་ས་ནས་སློང་གིན་ངས་ཡོང་བ་ཡིན་ནོ། །
ཉི་མ་ནུབ་ཀྱི་ཕྱོགས་ནས་ཡོང་བ་ཡིན། །རྟེན་ཅིང་འབྲེལ་འབྱུང་རྟ་ལ་ཞོན། །ངོ༌
བོ་སྟོང་པ་ལག་ཏུ་ཁྱེར། །མཐའ་གཉིས་བྲལ་བ་འཁོར་དུ་ཁྲིད། །འགྲོ་དྲུག་སེམས་
ཅན་ཚོ་བདེན་འཛིན་བཅོམས་ནས་མཐོང་ལམ་གྱི་ས་ལ་བཀོད་དུ་ངས་ཡོང་བ་ཡིན་
ནོ། །ཉི་མ་བྱང་གི་ཕྱོགས་ཡོང་བ་ཡིན། །ལྷ་སུའི་བསྐྱེད་རིམ་རྟ་ལ་ཞོན། །རྫོགས་
རིམ་ཟབ་མོ་ལག་ཏུ་ཁྱེར། །བདེ་སྟོང་ཟུང་འཇུག་འཁོར་དུ་ཁྲིད། །འགྲོ་དྲུག་
སེམས་ཅན་ཚོ་རྡོ་རྗེ་འཆང་གི་གོ་འཕང་ལ་བཀོད་དུ་ངས་ཡོང་བ་ཡིན་ནོ། །དེ་ལས་
ངས་ཡོང་བའི་ཡོང་ལུགས་ཙམ་བྱེད་པ་ཡིན། །ཨང་གི་ཁྲོམ་པ་རྣམ་པ་ཚོ། །བསྟན་
བཅོས་ལ་བྱ་བའི་ཚིག་གསུམ་ཡོད། །ཡོད་པ་ལ་བྱ་བའི་བསྟན་བཅོས་ཡོད། །སྡོམ་
གསུམ་གཙང་མ་བསྲུང་པ་ལ་སོ་ཐར་ཡོད། །རང་འདོད་བྲལ་བ་ལ་བྱང་སེམས་
ཡོད། །བསྐྱེད་རྫོགས་ཟུང་འཇུག་ལ་གསང་སྔགས་ཡོད། ། དེ་ཡོད་པ་གསུམ་གྱི་
བསྟན་བཅོས་ཡིན། །ད་མེད་པ་གསུམ་གྱི་བསྟན་བཅོས་ཡོད། ། ཕྱི་སེར་ནང་ནག་
ལ་ཚུལ་ཁྲིམས་མེད། །ཁ་མཁས་གཏིང་ནག་ལ་བྱང་སེམས་མེད། །སྣང་བ་ལྷ་རུ་མ་
ཤར་ལ་གསང་སྔགས་མེད། །དེ་མེད་པ་གསུམ་གྱི་བསྟན་བཅོས་ཡིན། །ད་མི་བྱེད་
པ་གསུམ་གྱི་བསྟན་བཅོས་ཡོད། །བློ་ཤེད་མེད་པའི་དཔའ་སྟག་དེ་ང་མི་བྱེད། །
ནོར་མེད་པའི་མཛོད་སྟོང་དེ་ང་མི་བྱེད། ། སྡོམ་མེད་ཀྱི་སེར་གཟུགས་དེ་ང་མི་
296



བྱེད། །དེ་མི་བྱེད་པ་གསུམ་གྱི་བསྟན་བཅོས་ཡིན། ། ད་མི་མཆོད་པ་གསུམ་གྱི་
བསྟན་བཅོས་ཡོད། །སྙིང་རྗེ་མེད་པའི་བླ་མ་དེ་ང་མི་མཆོད། །ཕུལ་བས་མི་མཉེས་
པའི་དཔོན་པོ་དེ་ང་མི་མཆོད། །སྦྱིན་ཀྱང་འཁང་པའི་གཡོག་པོ་དེ་ང་མི་མཆོད། །
དེ་མི་མཆོད་པ་གསུམ་གྱི་བསྟན་བཅོས་ཡིན། ། ད་མཆོད་པ་གསུམ་གྱི་བསྟན་་
བཅོས་ཡོད། །མཐར་ཐུག་མི་བསླུ་བའི་དཀོན་མཆོག་དེ་མཆོད་པ་ཡིན། །དངོས་
གྲུབ་སྟེར་བའི་ཡི་དམ་དེ་མཆོད་པ་ཡིན། །བར་ཆད་སེལ་བའི་ཆོས་སྐྱོང་དེ་མཆོད་
པ་ཡིན། །དེ་མཆོད་པ་གསུམ་གྱི་བསྟན་བཅོས་ཡིན། །ད་ཟུར་བ་བཞི་ཡི་བསྟན་
བཅོས་ཡོད། །ལས་ངན་དང་སྡིག་པ་དེ་བསགས་ཟེར་ན། བཅོམ་ལྡན་དང་ཤཱཀྱ་
ཐུབ་དེ་ཟུར་སེ་ཟུར། ། ཁྲེལ་མེད་པའི་གདོང་ཚན་དེ་མཐོང་ཙ་ན། ། ཕྱུག་པོ་བུ་
ལོན་གཏོང་མཁན་ཚོ་ཟུར་སེ་ཟུར། །བྱིས་ཕྲུག་ཁས་མི་ལེན་པའི་མཇེ་རྒན་དེ་
མཐོང་ཙ་ན། །སྨན་ཆུང་བུ་མོ་ཚོའི་འདོམ་དབྲག་དེ་ཟུར་སེ་ཟུར། །རང་གི་བསམ་
པའི་འདུན་མ་དེ་མཐོང་ཙ་ན། །ངོ་ཚ་དང་ཁྲེལ་འཛེམ་དེ་ཟུར་སེ་ཟུར། །དེ་ཟུར་
བ་བཞི་ཡི་བསྟན་བཅོས་ཡིན། །ད་འཛིན་པ་བཞི་ཡི་བསྟན་བཅོས་ཡོད། །ཡི་དམ་
མཉེས་པའི་བསྙེན་སྒྲུབ་དེ་འཛིན་པ་ཡིན། །ཕྱོགས་རིས་བྲལ་བའི་ལྟ་བ་དེ་འཛིན་
པ་ཡིན། །བྱིང་རྒོད་བྲལ་བའི་སྒོམ་པ་དེ་འཛིན་པ་ཡིན། །ཚུལ་འཆོས་བྲལ་བའི་
སྤྱོད་པ་དེ་འཛིན་པ་ཡིན། །དེ་འཛིན་པ་བཞི་ཡི་བསྟན་བཅོས་ཡིན། །ད་མ་བཀག་
པ་གསུམ་གྱི་བསྟན་བཅོས་ཡོད། །ལྟ་བ་མཐའ་བྲལ་གྱི་དམིགས་པ་དེ་མ་བཀག་པ་
ཡིན། །རྒྱུ་འབྲས་མི་བསླུ་བའི་མདོ་སྔགས་དེ་མ་བཀག་པ་ཡིན། །སྡིག་སྤོང་དགེ་
སྒྲུབ་ཀྱི་འདུལ་བ་དེ་མ་བཀག་པ་ཡིན། །དེ་མ་བཀག་པ་གསུམ་གྱི་བསྟན་བཅོས་
ཡིན། ། ད་གད་མོ་འཆོར་བ་གསུམ་གྱི་བསྟན་བཅོས་ཡོད། །ལྟོ་མ་འཕྱིད་པའི་
གནས་བསྐོར་དེ་གད་མོ་འཆོར། །འཇིག་རྟེན་མ་འཕེར་བའི་བཙུན་པ་དེ་གད་མོ་
འཆོར། ། ཁྱོ་བོ་མ་རྙེད་པའི་བཙུན་མ་དེ་གད་མོ་འཆོར། །དེ་གད་མོ་འཆོར་བ་
297



གསུམ་གྱི་བསྟན་བཅོས་ཡིན། ། ད་ནོར་ས་གསུམ་གྱི་བསྟན་བཅོས་ཡོད། ། ངོ་ཚ་
མེད་དང་འཁྲུལ་ཞིག་ལ་ནོར་ས་ཡོད། །མ་ནུས་པ་དང་ཇོ་བཟང་གཉིས་ལ་ནོར་ས་
ཡོད། ། དེ་ནོར་ས་གསུམ་གྱི་བསྟན་བཅོས་ཡིན། ། ད་ནུས་པ་གསུམ་གྱི་བསྟན་
བཅོས་ཡོད། །ཚེ་འདིའི་ལྟོ་གོས་ཚོ་མཐོང་ཙ་ན། །ངན་སོང་གསུམ་དུ་འགྲོ་བར་
ནུས། །མིག་ཉེ་དང་ཁེ་འཚོལ་དེ་མཐོང་ཙ་ན། །དཔོན་པོ་དང་བཟང་པོ་བསླུ་བར་
ནུས། །མནའ་མ་དང་སོལ་མོ་དེ་མཐོང་ཙ་ན། །ཕ་མ་དང་རྒན་འཁོགས་དེ་བསྐྱུར་
བར་ནུས། །དེ་ནུས་པ་གསུམ་གྱི་བསྟན་བཅོས་ཡིན། ད་བསྒྱུར་བ་གསུམ་གྱི་
བསྟན་བཅོས་ཡོད། །བློ་མ་ཚད་ཀྱི་བསོད་སྙོམས་དེ་མཐོང་ཙ་ན། ། སྙོམ་དང་མིག་
མེད་དེ་བསྐྱུར་བ་ཡིན། །རྒྱུགས་ལེན་ཁར་ཕྱེ་མེད་ཀྱི་མིག་སྟབས་དེ་མཐོང་ཙ་ན། །
ལྕགས་གཟར་དང་སྟོང་བ་དེ་བསྐྱུར་བ་ཡིན། །དཀོར་ཟན་དང་མགོ་རིལ་དེ་་
མཐོང་ཙ་ན། །ལས་ངན་དང་རྒྱུ་འབྲས་དེ་བསྐྱུར་བ་ཡིན། །དེ་བསྐྱུར་བ་གསུམ་གྱི་
བསྟན་བཅོས་ཡིན། ད་གོ་བ་ལ་བྱ་བའི་བསྟན་བཅོས་ཡོད། །ངས་གོ་བའི་གོ་
ལུགས་བཤད་ཙ་ན། །དགེ་བཤེས་ཚོ་གྲོང་ཡུལ་འགྲིམ་ཞིང་འཁྱམ་རྒྱུག་མང་ཙ་
ན། །དམ་ཆོས་དང་སྡོམ་པ་དེ་རླུང་ལ་བསྐུར་སྙིང་འདོད་པ་དེ་ངས་ཀྱང་གོ། །བྱ་
བྲལ་ཚོ་དུས་མིན་གྱི་ཐོ་ཅོ་བྱེད་ཙ་ན། །རང་སྲོག་དགྲ་འདྲེ་ལ་སྐྱེལ་སྙིང་འདོད་པ་
དེས་ངས་ཀྱང་གོ། །ཨ་ཎི་བཙུན་མ་ཚོ་རྐེད་པ་ལ་མེ་ལོང་འདོགས་ཙ་ན། །གསུས་
ཁོག་བྱིས་ཕྲུག་གིས་སྐྱོང་སྙིང་འདོད་པ་དེ་ངས་ཀྱང་གོ། །ཨ་ཕ་ཚོ་ཉོ་ཆང་དགའ་ཙ་
ན། །བུ་མད་ཚོ་ལྟོགས་རིད་གསོད་སྙིང་འདོད་པ་དེ་ངས་ཀྱང་གོ། ། ཨ་མ་ཚོ་ལྐོག་
ཟས་ལ་རེམ་ཙ་ན། ། ཁྱོ་ཕོ་ཚོ་ལྷོ་ཚོང་བྱང་སྐྱེལ་ལ་བརྫོང་སྙིང་འདོད་པ་དེ་ངས་
ཀྱང་གོ། ། ཨ་ལྕེ་ཚོ་རྒྱུ་བ་སླ་ཙ་ན། །གོར་རྒས་མ་ལག་པས་ཁྱོག་ཚད་འདོད་པ་དེ་
ངས་ཀྱང་གོ། །མནའ་མ་གསར་པ་ཚོ་དབུ་ཡང་མཛད་ཙ་ན། །ཇོ་ཇོ་མིང་པོ་དང་
ཁྱོ་པོ་ཚོ་མདའ་ཁ་མདུང་ཁ་ལ་སྦྱོར་བ་དེ་ངས་ཀྱང་གོ། །དཔོན་པོ་ཚོ་ཁྲིམས་ལུགས་
298



འཆོལ་ཙ་ན། །མངའ་འབངས་ཚོ་སྡུག་ལ་གཏོད་པ་དེ་ངས་ཀྱང་གོ། །ཡུལ་མི་ཚོ་
འདོན་སྙིང་འདོད་པ་དེ་ངས་ཀྱང་གོ། །དེ་གོ་བ་ལ་བྱ་བའི་བསྟན་བཅོས་ཡིན། །
ད་དུང་བསྟན་བཅོས་ལེའུ་གསུམ་ཡོད། ། དགོས་པ་གསུམ་གྱི་བསྟན་བཅོས་་་་་
ཡོད། །ངེས་འབྱུང་འདུལ་ཁྲིམས་ཞི་དུལ་གསུམ། །དགེ་འདུན་རྣམས་ལ་དགོས་
པ་ཡིན། ། བྱམས་དང་སྙིང་རྗེ་ སྟོང་ཉིད་གསུམ། ། ཆོས་པ་ཀུན་ལ་དགོས་་་་་
ཡིན། །དམ་ཚིག་སྡོམ་པ་རྒྱུ་འབྲས་གསུམ། །སྔགས་པ་རྣམས་ལ་དགོས་པ་ཡིན། །
གྲོས་དང་བློ་ཁོག་སྤྱི་ཚིས་གསུམ། །གཙོ་བོ་རྣམས་ལ་དགོས་པ་ཡིན། །མདའ་ཁ་
དཔའ་རྩལ་བློ་བཤེད་གསུམ། ། སྟག་ཤར་རྣམས་ལ་དགོས་པ་ཡིན། །མཛངས་ཆེ་
གསུམ་གྱི་བསྟན་བཅོས་ཡོད། སྨྱུང་མ་གཏོང་བའི་གླག་ཆོར་ལ། ། ཁྱི་སྒྲ་མ་་་
ལངས་ལྷ་རེ་ཆེ། །སྐྱག་པ་གཏོང་བའི་ངོ་ཚུལ་ལ། ། མཆི་མ་མ་ཤོར་ལྷ་རེ་ཆེ། །
འདོད་ཆགས་སྤྱོད་པའི་ཉམས་དགའ་ལ། གད་མོ་མ་ཤོར་ལྷ་རེ་ཆེ། །ད་ཡལ་ལེ་
གསུམ་གྱི་བསྟན་བཅོས་ཡོད། ། སྟུ་ལ་མཇེ་བརྒྱབ་ཟ་ཡལ་ལེ། །རྐུབ་ལ་སྨྱུང་མ་སེ་
ཡལ་ལེ། །ཁ་ལ་རྩམ་པ་རྐྱ་ཡལ་ལེ། །ད་ཆེ་བ་གསུམ་གྱི་བསྟན་བཅོས་ཡོད། །ཟ་རྒྱུ་
མེད་ཚད་ལྟོགས་ལ་ཆེ། ། བློ་ཤེད་མེད་ཚད་ཁ་པོ་ཆེ། ། རྒན་ཐུང་ཡིན་ཚད་མཇེ་
རྒན་ཆེ། །ད་ཆུང་བ་གསུམ་གྱི་བསྟན་བཅོས་ཡོད། ། རྒན་པོ་ཡིན་ཚད་བསམ་པ་
ཆུང་། །བྱིས་ཕྲུག་ཡིན་ཚད་བསོད་ནམས་ཆུང༌། ། ཕྱུག་པོ་ཡིན་ཚད་ཟན་རྡོག་
ཆུང་། །ད་དམ་པ་གསུམ་གྱི་བསྟན་བཅོས་ཡོད། །ཕྱུག་གསར་བ་རྣམས་ལག་པ་
དམ། ། བཙུན་མ་ཡིན་ཚད་མདུད་རྒྱ་དམ། རྒན་འཁོགས་ཡིན་ཚད་ ཀོ་ལོང་
དམ། །ད་དགའ་བ་གསུམ་གྱི་བསྟན་བཅོས་ཡོད། །བླ་མ་ཐམས་ཅད་འབུལ་བར་
དགའ། ། དཔོན་པོ་ཐམས་ཅད་ངོ་བསྟོད་དགའ། ། བུད་མེད་ཐམས་ ཅད་ ཤར་
པོར་དགའ། ། ད་ཚུད་པ་གསུམ་གྱི་བསྟན་བཅོས་ཡོད། །མི་ཐེ་དགུ་ཐེའི་གཙོ་བོ་
རྣམས། ། རྡོ་བརྡུང་བར་དུ་ལག་མགོ་ཚུད། །ཚོགས་མ་བསགས་པའི་དད་ཟས་
299



དེ། ། ཞིང་མ་དག་པའི་ཁ་རུ་ཚུད། །དཀོར་གྱིས་ཚིག་པའི་མཇེ་རྒན་དེ། །ཡུགས་
ས་མ་ཡི་སྐུ་རུ་ཚུད། །ད་མཁྲེགས་པ་གསུམ་གྱི་བསྟན་བཅོས་ཡོད། ། སྙེ་མའི་བལ་
དེ་སྣམ་བུ་མཁྲེགས། །བྱོག་པོའི་རྫ་དེ་རྫ་རྒྱུ་མཁྲེགས། །མངའ་རིས་པ་རྣམས་མགོ་
བོ་མཁྲེགས། ། ད་འཇམ་པ་གསུམ་གྱི་བསྟན་བཅོས་ཡོད། བྱང་སེམས་གཤིས་
རྒྱུད་བལ་ལས་འཇམ། །བྱུང་བའི་དམག་དེ་དར་ལས་འཇམ། །བྱང་ཐང་བལ་དེ་
སྣམ་བུ་འཇམ། །དེ་འཇམ་པ་གསུམ་གྱི་བསྟན་བཅོས་ཡིན། །ད་སྲབ་པ་གསུམ་གྱི་
བསྟན་བཅོས་ཡོད། ། སྡོམ་མེད་ཆོས་པ་ཤམ་ཐབས་སྲབ། །ལུད་མེད་ཞིང་དེ་ལྗང་
པ་སྲབ། །རྒྱུ་འདོད་བརླ་ཤ་དར་ལས་སྲབ། །དེ་སྲབ་པ་གསུམ་གྱི་བསྟན་བཅོས་
ཡིན། །ད་གནོང་བ་ལ་བྱ་བའི་བསྟན་བཅོས་ཡོད། ། དྲག་མདོག་ཆུང་ཚད་ཤགས་
ལ་གནོང༌། །སྡིག་པ་བྱས་ཚད་འཆི་ཀར་གནོང་། ། རྐུན་མ་བརྐུས་ཚད་ཁྲིམས་རར་
གནོང་། ། ཕྱེན་གོང་བཏང་བས་འཕོང་རར་གནོང་། །བྱིས་ཕྲུག་ཆེ་ཚད་ཁྲོམ་ལ་
གནོང་། ། སྡོམ་ཤོར་བླ་མའི་དྲུང་དུ་ གནོང་། ། དེ་གནོང་བ་ལ་བྱ་བའི་བསྟན་་་་
བཅོས་མཛོད། །ད་ཟད་པ་གསུམ་གྱི་བསྟན་བཅོས་ཡོད། །ཉོ་ཆང་བརྒྱབ་པས་
འགའ་མཁོ་ཟད། །འཐབ་པས་ཀྲག་མའི་ལྟོམ་དུ་ཟད། །རྒྱུགས་པའི་ངང་ལ་མི་ཚེ་
ཟད། ། ཨ་ཀྱང་ཉམས་དགའ་ཞུས་པ་ཡིན། །ད་དགེ་བ་ལ་བྱ་བའི་བསྟན་བཅོས་
ཡོད། །ལྟ་བ་ཕྱོགས་རིས་མེད་པ་དགེ། ། སྒོམ་པ་བྱིང་རྒོད་མེད་པས་དགེ། །སྤྱོད་
པ་ཤུགས་འབྱུང་འགག་མེད་དགེ། །འབྲས་བུ་སྐུ་གསུམ་ལྷུན་གྲུབ་དགེ། །བཀྲ་
ཤིས་སྨོན་ལམ་ཞལ་མཇལ་དགེ། འོ། སྤྱི་བོ་ཡ་གི་བདེ་ཆེན་གྱི་འཁོར་ལོ། །དེ་
ཡི་དབུས་སུ་མཚན་ལྡན་གྱི་བླ་མ་ཅིག་བཞུགས། །བསམས་བཞིན་འབྲུག་པའི་བུ་
བརྒྱུད་ཚོའི་བསོད་ནམས་ཀྱི་བསགས་པ་ལ་ཡའི། འོ་ཕུ་ཡ་གི་ན་རྡོ་རྗེ་ཡི་འཆང་
ཆེན། །དེ་ཡི་ལོགས་ལ་ཆོས་བརྒྱུད་ཀྱི་ཉི་མ་ཅིག་ཤར་ཞུས་པས། །བསམས་བཞིན་
འབྲུག་པའི་བུ་བརྒྱུད་ཚོའི་བསོད་ནམས་ཀྱི་བསགས་པ་ལ་ཡའི། །དད་ལྡན་དང་
300



སློབ་མ་ཚོའི་ཨབ་བསོད་བསགས་པ་ལ་ཨང༌། །འོ། མདའ་མ་གི་ན་སྙན་རྒྱུད་ཀྱི་
གདམས་ངག ། དེ་ཡི་ལོགས་ལ་ཉམས་ལེན་གྱི་ཟླ་བ་འདྲ་ཤར་ཞུས་པས། །རི་
ཁྲོད་འགྲིམ་མཁན་ཚོའི་ཨབ་བསོད་ཀྱི་བསགས་པ་ལ་ཡའི། །ཨབ་བསོད་བསགས་
པ་དེ་དེ་ཙུགས་ལགས་སོ་ཨང་། །ཉམས་བྲོའི་གླུ་གཞས་དེ་སེམས་ཉིད་བདེ་བ་ཡིན་
ཨའོ། །དགེ་བཤེས་བཟང་པོ་ཅིག་ཡིན་ཟེར་ནས་ཨའོ། ། མཚན་ལྡན་བླ་མས་གང་
གསུངས་ལ་ཉན་དགོས་སོ་ཨའོ། ། མཚན་ལྡན་བླ་མས་གང་གསུངས་ལ་ཉན་པ་རུ་
མ་སོང་ཟེར་ན། །ཨའོ་ཡའི་དམ་ཆོས་སྡོམ་པ་ཤོར་པའི་དཔེ་འདུག་ཨང་། །ཡུལ་
མི་བདེ་སྐྱིད་འཛོམ་པ་ཅིག་དགོས་ཟེར་ན་ཨའོ། ། གཙོ་བོ་དང་རྒན་མགོས་གང་
བྱས་ལ་ཉན་དགོས་སོ་ཨའོ། །གཙོ་བོ་དང་རྒན་མགོས་གང་བྱས་ལ་མཉན་པ་རུ་
སོང་ཟེར་ན། ཨའོ་ཡའི་འདུན་མ་རླུང་ལ་ཤོར་བའི་དཔེ་འདུག་གོ་ཨང་། ། སྟག་
ཤར་གཡུལ་ལ་འབྱོན་པ་རུ་སོང་ཟེར་ན་ཨའོ། །དཔའ་རྩལ་མཉེན་གྱོང་འཛོམ་པ་
ཅིག་དགོས་འདུག་གོ་ཨའོ། ། དཔའ་རྩལ་མཉེན་གྱོང་འཛོམ་པ་རུ་མ་སོང་ཟེར་
ན། །ཨའོ་ཡའི་རང་སྲོག་དགྲ་ལ་སྐྱེལ་བའི་དཔེ་འདུག་གོ་ཨང་། །སྨན་ཤར་ཁྱིམ་
ལ་འབྱོན་པ་རུ་སོང་ཟེར་ན་ཨའོ། །སྤྱང་ལ་མགོ་ཚགས་དམ་པ་ཅིག་དགོས་འདུག་
གོ་ཨའོ། ། ལྐུགས་མ་དབུ་ཡང་མཛད་པ་རུ་སོང་ཟེར་ན། ། ཨའོ་ཡའི་སང་ཕྱིན་
གནང་ལོག་བྱུང་བའི་དཔེ་འདུག་གོ་ཨང་། །བུ་ཚ་བསོད་ནམས་ཅན་ཅིག་ཡིན་
ཟེར་ན་ཨའོ། །དྲིན་ཅན་ཕ་མས་གང་བསླབས་ལ་ཉན་པ་རུ་སོང་ཟེར་ན། །ཨའོ་
ཡའི་ལང་ཤོར་རུལ་པ་བྱུང་བའི་དཔེ་འདུག་གོ་ཨང་། ཞེས་ཟེར་བ་བྱས་ནས་
འཁྲབ་པས། རྒྱལ་མཁར་རྩེ་ནས་ སྡེ་ པས་ གསན་ནས་འབོད་མཁན་གནང་།
ཟབ་ཟབ་གཟིགས་གཟིགས་མང་པོ་མཛད། འ་ཙིའི་རྒོད་བྲོ་བ་ལ། ངེད་རང་
རྣམས་ཀྱིས་དེ་ཚོ་བློ་ལ་མི་འཆུན་ཞལ་རོག་པར་བཞུགས། ཆོས་རྗེ་ཀུན་ལེགས་
པས་བྲོ་མཁས་པ་དེ་འདྲ་གང་དུ་བསླབས་པ། སྐྱག་ཟན་ཚིག་དོན་ཐམས་ཅད་
301



བདེན་བདེན་རང་དུ་འདུག་གོ། ཝ་དམར་པོ་ཨོ་ལོ་ཁྱོད་ཚོ་ལ་གང་བྱུང་བ། བྲོ་
དེ་འདྲ་བསླབས་ནས་བཞུགས་གྲལ་བཞིན་ཚོགས་ཙ་ན་རྒྱག་ཆོག་པ་གདའ་དེ་
གསུངས། ཁོ་རང་གི་སྒུག་སྡོད་པ་རྣམས་ལ་བཀའ་བཀྱོན་གནང་གི་འདུག་གོ།
དེ་ནས་ཞོལ་དེ་རུ་གནས་མོ་ཅིག་གི་ནང་དུ་ཕྱིན་པས། གསོལ་ཁྲུམ་ཚད་མེད་པ་
ཞུས་བྱུང་བ་ནས། མངའ་རིས་ནས་ཡིན་ཟེར་བའི་རྣལ་འབྱོར་པའི་གཟུགས་
ཅིག་གནས་མོ་ལ་གནས་ཚང་གཡར་ནས། སིང་པོ་ཅིག་བཏུངས། གྲུམ་ཕད་
བསྡམས་པའི་སྦོད་དོ་བཅོལ་ནས། ཕྱིར་རྩམ་པ་སློང་དུ་སོང་བས། དེའི་ཤུལ་
དུ་གནས་མོས་ཕད་བུ་བཤིགས་ནས་ལྟ་གིན་འདུག་པས་སྤོས་ཤེལ་ཁེངས་འདུག་པ་
ལ། གནས་མོས་སྤོས་ཤེལ་གསུམ་བཏོན་ནས་ཉུང་རྡོག་གསུམ་རྫོང་གྲབས་་་་
འདུག་པས། ངས་གནས་མོ་ལ་ཉོན་དང་བྱས་འདི་བཤད་དོ། ངས་དཔེ་ཆ་
ཅིག་བལྟས་པས། འདི་འདྲ་ཅིག་འདུག སྔོན་གྱི་སྐབས་སུ་གནང་ཡུལ་ཞེས་
བྱ་བའི་ཕུ་ན། རྫུན་ཧམ་ཞེས་བྱ་བའི་མི་ལྟོགས་ཅིག་ལ། བུ་འདུ་བ་དང་འདུ་
ཆུང་གཉིས་ཡོད་དེ། ནམ་ལངས་དུས་ཡོང་ན་སྙམ་པ་ཡིད་ལ་བྱེད་པ་ཅིག་དང་།
ལུང་པའི་མདའ་ན་རབ་འཇིགས་བྱ་བའི་མི་ལྟོགས་ཅིག་ཡོད་པ་ཁོང་གཉིས་གྲོགས་
པོ་བྱས་ཏེ་འཁྱམ་དུ་ཕྱིན་པས། ཤིང་སྡོང་པོ་ཅིག་གི་རྩ་ན་འོད་ཆེན་པོ་ཅིག་
འདུག་པ་དེ་བརྐོས་ནས་བལྟས་པས། གསེར་ཟངས་བུམ་བྲེ་གང་ཙམ་འགྲོ་བ་
ཅིག་རྙེད་ པས་ ཁོང་ གཉིས་ དགའ་ཞེས། རབ་འཇིགས་ཀྱིས་ གླུ་ བླངས་ པར།
ཨེ་མ་གྲོགས་པོ་རྫུན་ཧམ་ཉོན། །སེར་སྣའི་ལས་ཀྱི་དབུལ་པོར་སོང་། ། སྦྱིན་པ་
བཏང་ངམ་འོན་ཏེ་ཅི། །བསོད་ནམས་འབྲས་བུས་བདག་ཅག་གཉིས། །དེ་རིང་
རིན་ཆེན་གཏེར་རྙེད་པས། །ད་ནི་དཀོན་མཆོག་མཆོད་པར་བྱ། ། ཅེས་སྨྲས་པ།
རྫུན་ཧམ་ན་རེ། གྲོགས་པོ་དེ་རིང་གསེར་གཏེར་འདི་རྙེད་པ་ཁྱོད་ཀྱི་བསོད་
ནམས་ལས་གཞན་མ་ཡིན། ཁྱོད་ལ་བཏང་རག་ཏུ་བདག་གིས་ཆང་སྣ་ལ་སོགས་
302



པའི་ཟས་ཀྱི་བྱེ་བྲག་རྣམས་བཙལ་ཏེ། ཞག་གསུམ་སྟེང་དུ་དགའ་སྤྲོ་སྐྱོང་། དེ་
བར་གསེར་འདི་ངས་ཁྱེར་ཏེ་སྐྱིད་པའི་ཉིན་མོ་བགོ་བཤའ་བྱེད། འོན་ཏེ་འཁྲུལ་
པ་མིན་ལས་ཆེ། ལྷ་འདྲེའི་ཆོ་འཕྲུལ་རང་ཅང་མིན་ནམ། ཞེས་སྨྲས་སོ། དེ་
འདྲ་རང་མིན་ལས་ཆེ། བདག་ཀྱང་ཞག་གསུམ་ན་འོང་། དེ་ནས་བགོ་བཤའ་
བྱེད་དོ་ཟེར་ནས་སོང་ངོ་། དེ་རྗེས་རྫུན་ཧམ་གྱིས་གསེར་བཏོན་ཏེ་ཤིང་ཕྱེ་རུལ་
པ་བྲེ་གང་བླུག་ནས་བཞག་པས་ཞག་གསུམ་ན་རབ་འཇིགས་བྱུང་ནས་སྒོ་བརྡུངས་
པས། ཁོ་དངངས་པ་བཞིན་བྱས་ནས་ངུ་གིན་ཕྱིན་པ་དང་། རབ་འཇིགས་ཀྱི་
གྲོགས་པོ་ཅི་བྱུང་ཞེས་དྲིས་པས། རྫུན་ཧོམ་ན་རེ། ཁྱོད་ཡོང་པ་ལྟ་དགའ་སྟེ།
ང་ལ་ཤོད་མི་ཕོད་པའི་ལས་ཅིག་བྱུང་ཟེར། དེར་རབ་འཇིགས་ཀྱིས་རྫུན་ཡིན་
་ པར་ཤེས་ནས། གྲོགས་པོ་ཤོད་མི་ཐུབ་རྒྱུ་ཅི་ཡོད། ངེད་རང་གཉིས་སྙིང་དང་
འདྲ་བས་སྐྱོན་མེད་ཀྱི་ཤོད་དང་བྱས་པས། ཁོ་ན་རེ། ང་ནི་ཁྱེད་ལ་ཤོད་མི་
ཡོད། གྲོགས་པོའི་སེམས་ལ་ངས་རྫུན་དང་ཧམ་པ་བྱས་སྙམ་མ་མཛད་ཅིག
དོ་གོང་ངས་འཁྲུལ་པའམ། ཆོ་འཕྲུལ་མ་ཡིན་ནམ་བྱས་པ་བཞིན་དུ། ངེད་
རང་གི་གསེར་དེ་ཤིང་གི་ཕྱེ་མར་སོང་ནས་མི་འདུག ད་ནང་ལ་ཤོག་མཛའ་ར་
ཟའོ་ཟེར་དུ་འདུག་པས། རབ་འཇིགས་ན་རེ། གྲོགས་པོ་མི་ལ་ནི་ན་ཚ་དང་ཤི་
ཆད་ནི་མ་བྱུང༌། དངོས་པོ་འདྲ་སྡིག་པ་གསོག་པའི་རྒྱུ་ཡིན་པས་བཟོད། སྡུག་
བསྔལ་བྱེད་མི་རིགས། ནང་ལ་འགྲོ་ཟེར་ནས་ཕྱིན་པས། རྫུན་ཧམ་གྱིས་རབ་
འཇིགས་ལ་ཆང་མང་པོ་དྲངས། བུ་འདུ་བ་དང་འདུ་ཆུང་གཉིས་བྲོ་འཁྲབ་ཏུ་
བཅུག་པས། རབ་འཇིགས་ན་རེ། ཁྱོད་ཀྱི་བུ་འདི་གཉིས་རྨི་ལམ་སྒྱུ་མ་མིན་
ལས་ཆེ། ལྟད་མོ་རང་ཆེ་ཟེར་ནས་སོང་ངོ༌། དུས་ནམ་ཞིག་གི་ཚེ། ནམ་ལ་
ཉག་པའི་དུས་སུ་རབ་འཇིགས་ཀྱིས་ཆང་མང་བར་འཁུར། གང་བུ་དང་སྲུས་
དུམ་པ་ཅིག་ཁྱེར་ནས་བུ་གཉིས་ལ་གང་སྲུབས་བྱིན་ཏེ་མགུ་བར་བྱས་སོ། རབ་
303



འཇིགས་ཀྱིས་བུ་གཉིས་ཞག་འགའ་ངའི་ཡུལ་དུ་ཐོངས་དང༌། གང་སྲུབས་དང་
སེ་འབྲུ་ཡང་སྨིན་ཡོད། བ་ཅིག་ཡོད་པ་དེ་ལ་བེའུ་ཡང་སྐྱེས་ནས་དཀར་ཆུ་ཡང་
འབེལ་ བ་ ཡོད། ངའི་ཕྲུ་ གུ་ བཞིན་ བྱེད་ པས་ སྙིང་ལ་འདོད་ པ་ ཡིན་ འདུག
ཅིས་ཀྱང་ཐོངས། དེ་ནས་གྲོགས་པོ་རང་ཡང་མྱུར་དུ་ཡོང་ནས་སྐྱིད་སྐྱིད་བྱེད་
ཟེར་བས། རྫུན་ཧམ་ཡང་བདེན་སྙམ་བུ་གཉིས་ཁོའི་རྗེས་ལ་བཏང་ངོ༌། དེ་
ནས་ཞག་འགའ་ཞིག་སོང་ཙ་ན། རྫུན་ཧམ་གྱིས་བུ་གཉིས་འབོད་དུ་ཕྱིན་པས།
རབ་འཇིགས་ཀྱིས་ཆང་མང་པོ་དྲངས་ནས་ངུ་བ་ལྟར་བྱས་པས། རྫུན་ཧམ་ན་རེ།
གྲོགས་པོ་ཅི་ལ་ངུ་། མི་ལ་ན་ཚ་དང་ཤི་ཆད་ནི་མ་བྱུང་། གཞན་ཅི་བྱུང་ཡང་ངུ་
བ་ལས་ཀྱི་ཐ་མ་ཡིན་ཟེར། དེར་རབ་འཇིགས་ན་རེ། ངས་ཁྱོད་ལ་ཤོད་མི་ཐུབ་
པའི་ཁམ་ཆེན་པོ་ཅིག་བྱུང་བྱས་པས། ཁོ་ན་རེ། གྲོགས་པོ་སྙིང་དང་འདྲ་བ་ལ།
སྔར་ཁྱོད་རང་གིས་ཟེར་བ་ལྟར་ཤོད་མི་ཐུབ་པ་ཅི་ལ་ཡོང་། ཤོད་དང་ཟེར་བས།
རབ་འཇིགས་ཀྱིས་ཁྱོད་ཀྱི་བུ་དེ་སྔར་བྲོ་བརྡུངས་པའི་སྐབས་སུ། སྒྱུ་མ་ནི་མིན་
ནམ་བྱས་པ་ལྟར་སྤྲེའུར་སོང་ནས་མ་བྱུང་བྱས་པས། ཁོ་ན་རེ། མི་སྤྲེའུར་སོང་
བའི་དཔེ་ཙམ་མ་གཏོགས་ཚོར་མ་མྱོང་། སྟོན་དང་ཟེར་བས། རབ་འཇིགས་
ཀྱིས། དཔེ་མེད་དཔེ་ལ་མངས་ནས་ མེད། འདག་གོང་གསེར་ཕྱེར་ སོང་།
དེ་འདྲ་སྔོན་ཆད་ཚོར་མ་མྱོང་། མི་གཉིས་ཡོད་པ་སྤྲེའུར་སོང་། ཕོ་གྲོགས་
གཉིས་ཀྱི་ཆག་སྒོ་འདི། འདུ་བ་འདུ་ཆུང་གཉིས་ཤོག་དང་ཟེར་བས། སྤྲེའུ་
གཉིས་རྒྱུགས་བྱུང་ནས་སྲོ་མ་སྒྲུག་པ་དང་། རྣ་བ་སྔོག་པ་ལ་སོགས་པ་དགའ་
བའི་རྣམ་འགྱུར་མང་དུ་བྱས་པས། རྫུན་ཧམ་ཁ་སྐྱེངས་ངོ་ཚ་ནས་དར་ཅིག་ཅང་
མི་ཟེར། དེ་ནས་གྲོགས་པོ་ཁྱོད་བདེན། ངས་དེ་ཙམ་གྱི་ཁྲམ་དང་གཡོ་སྒྱུ་ཕོད་
ན། ཁྱོད་ཀྱི་དེ་ཙམ་ལོས་ཡོད། ད་གསེར་ཕྱེ་ཤིང་ཕྱིར་སོང་བ་ཡང་བདེན་
དོགས་མེད། མི་སྤྲེའུར་སོང་དོགས་ཀྱང་མེད་པས། བུ་ཡང་འཐོང་། གསེར་
304



ཡང་བགོ་བཤའ་བྱེད་ཟེར་བས། རབ་འཇིགས་ཀྱིས་སྨྲས་པ། སྔོན་ཆད་ནོར་
བའི་ལམ་དེ་ལ། ། ཕྱིས་ནས་འགྲོ་ན་འཁྲུལ་པ་ཡིན། །མི་ལུས་ལན་ཅིག་ཐོབ་པ་
ལ། །ཆོས་མེད་སྟོང་ལོག་དེ་ལས་འཁྲུལ། །སྔོན་ཆད་གྲོགས་པོས་བསླུས་པ་ལ། །
ད་ཡང་ཉན་ན་ཅི་མ་འཁྲུལ། །གསེར་ཕྱེ་ལོང་དང་བུ་ཡང་གཏོང་། ། དེ་མིན་སྤྲེའུ་
འཁྲིད་ལ་བཞུད། །བྱས་པས་རྫུན་ཧོམ་གྱིས་གསེར་བླངས་ནས་བགོ་བཤའ་བྱས།
བུ་ཡང་གཏད་ནས་སོ་སོར་གྱེས་སོ། དེ་ནས་ཡུན་རིང་པོ་ཞིག་སོང་བ་དང་།
ཁོང་ གཉིས་ ཚེའི་ དུས་ བྱས། སྔར་ གྱི་སྨོན་ལམ་ གྱིས་ བར་ དོར་ འཛོམས་ཏེ།
རྫུན་ཧམ་གྱིས་གྲོགས་པོ་ཁྱོད་ཀྱིས་ངའི་བུ་སྤྲེའུར་སོང་ཟེར་བའི་ཧམ་པ་དེ་ཆེས་
པས། དམྱལ་བའི་སྡུག་བསྔལ་དེ་ཁྱོད་ཆེ་བ་ཡོང་ཟེར། རབ་འཇིགས་ཀྱིས་ཨ་
ལ་ལ། ཁྱོད་ཀྱི་བུ་ངས་བསད་པ་ནི་མིན། ཕུགས་ཁྱོད་རང་གི་རྩེར་སླེབས་པ་
ལས་འོས་མེད། དེ་ལས་དཀོན་མཆོག་མཆོད་པར་ཁ་འཆད་བྱས་པའི་གསེར་
ཁྱོད་ཀྱིས་རྫུན་དང་ཧམ་པས་བསླུས་པས། ཁྱོད་ནག་ཆེ། ངེད་རང་གཉིས་
ལབ་མི་དགོས། ཆོས་ཀྱི་རྒྱལ་པོས་ཞལ་ལྕེ་བཅད་ཡོང་བས་འདེངས་ཟེར་ནས་
གཤིན་རྗེའི་དྲུང་དུ་ཕྱིན་ཏེ། ཞལ་ལྕེ་བཅད་པས། ཆོས་ཀྱི་རྒྱལ་པོའི་བཀའ་
ལུང་ལས། རྫུན་ཧམ་ཁྱོད་ཀྱིས་གསེར་ ཤིང་ཕྱེར་ སོང་བྱས་པའི་རྣམ་སྨིན་ལ།
ལོ་ལྔ་བརྒྱ་ཤིང་ཕྱེ་རྔོས་པའི་དཀྱིལ་དུ་ཚོས་ཤིག དེའི་ལན་དུ་རབ་འཇིགས་ཀྱིས་
ཕུགས་ན་བློ་ངན་མ་བྱས་ཀྱང་མི་སྤྲེའུར་སོང་བྱས་པའི་རྣམ་སྨིན་ལ་སྤྲེའུའི་ལུས་ལྔ་
བརྒྱ་ལོང་ཞིག དེ་རྗེས་གཉིས་ཀས་དྲང་པོར་སྨྲས་པའི་འབྲས་བུས་མི་ལུས་ཆོས་
དང་ལྡན་པ་ཐོབ་པར་བྱེད་དོ། ཁྱད་པར་རབ་འཇིགས་ཀྱིས་གསེར་རྙེད་མ་ཁད་
ལ། དཀོན་མཆོག་མཆོད་པའི་ཚིགས་བཅད་དེས་བསྟན་པ་ལ་རབ་ཏུ་བྱུང་སྟེ་
ཐེག་པ་ཆེན་པོར་སེམས་བསྐྱེད་ནས། སངས་རྒྱས་ཀྱི་འབྲས་བུ་སྨིན་ཡོང་བས་དེ་
བཞིན་གོ་བར་གྱིས་ལ། ལས་ཀྱི་གཤིན་རྗེ་རྣམས་ཀྱི་རྫུན་ཧམ་ཤིང་ཕྱེ་དམར་པོའི་
305



ནང་དུ་འཁྲིད་གསུངས་མ་ཐག་ཏུ་ལས་མཁན་རྣམས་ཀྱིས་སྐེ་ལ་ཐག་པ་ནག་པོ་
བརྒྱབ་ནས་འཁྲིད་སོང་ངོ༌། རབ་འཇིགས་ནི་མི་ཡུལ་གྱི་ནགས་གསེབ་ཅིག་ཏུ་
སྤྲེའུའི་ལུས་ལྔ་བརྒྱ་ལེན་དགོས་བྱུང་འདུག་པ། དེ་བས་ན་གནས་མོ་རང་ཡང་
མིའི་སྤོས་ཤེལ་དང་ཉུང་མ་བརྗེས་ནས་རྫུན་མཛད་ན། ལས་རྒྱུ་འབྲས་ཞིབ་མོ་དེ་
འདྲ་ལ་རྣམ་སྨིན་ཆེ་བས་མ་མཛད་མཛོད་བྱས་པས་ཐུགས་བདེན་ཟེར་ངོ་ཚ་ནས་
བསྡད་འདུག་གོ། རྣལ་འབྱོར་ང་ནི་ཉམས་དགའ་སྐྱོང་། ། དྭགས་པོ་ལུང་པའི་
རྒྱང་གླུ་དང་། ། དཔོན་གཡོག་གཉིས་ཀྱི་ གྲོས་འདེབས་དང་། ། གནས་པོ་རྟས་་་་
བསྐྱུར་མགུར་མ་དང༌། །གཞན་ཡང་ལོ་རྒྱུས་ཕྲན་ཚེགས་ཡོད། །ཉམས་སུ་ཤར་བ་
ཁ་ལ་ཤོར། །ཉེས་ན་སོང་ལ་ལེགས་ན་ཉོན། །ཡང་ལན་ཅིག་ཙཱ་རི་ནས་དྭགས་ལྷ་
སྒམ་པོ་ལ་ཚུར་ཡོང་དུས། གྲུམ་མདའ་རུ་ཞག་མང་པོ་བསྡད། ཨ་ཅེ་ཨེར་མོས་
དགོན་གསར་གཞིས་ཁར་ཞབས་ཏོག་གཟབ་ནས་བྱས། སྐྱེ་བོའི་ཚོགས་མང་པོ་
ལ་ཆོས་འབྲེལ་བཏགས། ཆུ་ཆེན་པོས་ཐམས་ཅད་ཁྱེར་འགྲོ་བ་ཅིག་འདུག་པ་དེ་
ལ་གཏན་ཟམ་བཙུགས། ཉིན་ཅིག་སྒམ་པོ་ལ་འགྲོ་བསམ་ཀོ་བ་བཏང་ནས་ཕྱིན་
པས། དྭགས་མོ་གཞོན་ནུ་མ་ལྔས་རྒྱང་གླུ་འདི་མགྲིན་ཅིག་ཏུ་འཐེན་གྱི་འདུག
ཨའོ་དང་ཞུས་པ་དེ་མཚན་ལྡན་གྱི་བླ་མ། །ཁྱེད་རང་མི་བཞུགས་དགོན་པ་ཕྱོགས་
ལ་ཐེགས་ན་ཐུགས་དམ་བུ་མོའི་སེམས་རྟེན་ལ་ཞོག་དང་། ། རྟིང་མ་བུ་མོ་ཚོས་
ཚོགས་འཁོར་ཁུར་ནས་སླེབས་ཡོང་། ། ཡང་ན་ལས་བཟང་གཞོན་ནུ་ཚོ་ཆོས་ལ་
ཁྲིད་དང་ཨའོ་དང་ཨེ་ན། །ཨའོ་དང་ཞུས་པ་དེ་ཚེ་སྔོན་གྱི་ལས་འཕྲོ། །བསགས་
རྒྱབ་ཡོད་ན་བུ་མོ་ཚོ་ཆོས་ལ་སྦྱོར་དང༌། །བསོད་ནམས་ཡོད་ན་དགོན་སྡེ་ཁྲ་མོ་ལ་
སྐྱོལ་དང༌། །ལས་ངན་ཁྱིམ་ཐབ་དེ་རྣ་བས་ཐོས་སུ་མ་འཇུག་ཨའོ་དང་ཨེ་ན། །
ཨའོ་དང་ཞུས་པ་དེ་འབྲུག་སྨྱོན་པའི་ཀུན་ལེགས། །ངན་སོང་དང་འཁོར་བའི་སྐྱོ་
གྲོགས་ཅིག་མཛོད་དང་། ། སྒོས་སུ་བུ་མོ་ཚོའི་བློ་སྣ་ཆོས་ལ་བསྒྱུར་དང་། །ཟེར་
306



བྱུང་བས། ངའི་རྟོག་པ་ལ་འདི་བྱུང༌། བུ་མོ་ཕ་གི་ཀུན་གྱི་ཚིག་དེ་དད་པ་ཆེ་
མདོག་ཁ་པོ་ཅིག་བྱུང༌། འཆལ་གཏམ་བྱ་བ་ལ་ནི་མིན་ལས་ཆེ། ཡིན་ཀྱང་ཆོས་
ཀྱི་འབྲེལ་བ་ཡིན་པས་སྙམ་གླུ་ལན་འདི་གཞལ་ལོ། ཨའོ་དང་སྨྲས་པ་ན་ཆུང་
མའི་གཞོན་ནུ། །སྐྱོ་རང་མི་དགོས་སྐྱོ་རོགས་སེམས་ལ་ཆོལ་དང་། །ཆོས་ལས་མོས་
ན་ནི་བློ་ཐག་ཆོད་ལ་ཤོག་དང་། །ཆོས་རྒྱགས་མི་དགོས་སྣང་སྲིད་ལྷ་འདྲེས་སྦྱོར་
ཡོང་། །འཕྲལ་ཕུགས་གཉིས་ཀ་སྐྱིད་པའི་ཉི་མ་ཅིག་ཤར་ཡོང་། །ཨའོ་དང་སྨྲས་
པ་བློ་འཁྲིད་ཀྱི་བུ་མོ། །བློས་རང་མ་ཆོད་ན་བསྐོས་པའི་འཇིག་རྟེན་གྱིས་དང་། །
བུ་ཚ་གཏན་གྲོགས་གོང་གི་ལྷ་བཞིན་ཁུར་དང༌། །སོ་ནམ་རེམས་ལ་འབྲས་བུ་དགེ་
རྩར་ཐོངས་དང་ཨའོ། ། གྲོང་པ་ཁྱིམ་མཚེས་དང་སེམས་ཤོང་ལུས་ཤོང་གྱིས་་་་་
དང༌། །བུ་དང་བུ་མོ་དམ་པའི་ཆོས་ལ་སྦྱོར་དང་། །སྔ་སར་ཆེ་ལ་ཟ་འདོད་ཆུང་བ་
ཅིག་གྱིས་དང༌། །ཆོས་པ་རྣམས་ལ་ཞབས་ཏོག་གང་འགྲུབ་ཅིག་མཛོད་དང༌། །
ཟས་ལ་ཡངས་ཤིང་ཐེག་པ་ཆེ་བ་ཅིག་གྱིས་དང་། ། རྟིང་མ་སྨོན་ལམ་ཆོས་དང་
འཕྲད་པར་ཐོབ་དང་། །ཨའོ་ཟེར་བ་བྱས་པས། བུ་མོ་གསུམ་སྒམ་པོ་ཡི་རི་ཁྲོད་
ལ་བྲོས་བྱུང་། ཡང་ལན་ཅིག་ངེད་ཀྱིས་འཕྱོངས་རྒྱས་སུ་རྟ་འཆག་པའི་ཟླ་ལ།
གནས་པོ་དོན་གྲུབ་ཀྱིས་ཀྱང་རྟ་འཆག་ཏུ་ཕྱིན་པས། གནས་པོ་རྟས་བསྐྱུར་ནས་
འདུག་སྟེ། མ་འོངས་པར་ལག་པ་ཉབ་ཉབ་རྐང་པ་ཡབ་ཡབ་བྱེད་ཀྱི་འདུག་པས།
ངས་མགུར་འདི་བཏང་ངོ༌། ཨ་ཧོ་དེ་ཉོག་ཁྱང་། རྫོང་གཞིས་བཙན་པོ་ལ་
བསྲུང་ཆ་མེད་ན་དེ་འདྲས་ཡོང་ངོ༌། ། ཞིང་བཟང་པོ་ལ་ སོ་ནམ་མ་བྱས་ན་དེ་
འདྲས་ཡོང་ངོ༌། ། ཁང་པ་བཟང་པོ་ལ་ཐིགས་ཚགས་མ་བྱས་ན་དེ་འདྲས་ཡོང་
ངོ༌། །ཆོས་ཟབ་མོ་ལ་ཉམས་ལེན་མ་བྱས་ན་དེ་འདྲས་ཡོང་ངོ༌། །མི་ལུས་ཐོབ་ནས་
དམ་ཆོས་མེད་ཀྱང་དེ་འདྲས་ཡོང་ངོ༌། །ཁྲིམས་ལུགས་མེད་པའི་དཔོན་པོ་བྱས་
ཀྱང་དེ་འདྲས་ཡོང་ངོ་། །བཀའ་གྲོས་མེད་པའི་བློན་པོ་བྱས་ཀྱང་དེ་འདྲས་ཡོང་
307



ངོ༌། །ང་རྒྱལ་ཆེ་ལ་སྐྱག་མཁོས་ཆུང་ཡང་དེ་འདྲས་ཡོང་ངོ་། །བུ་མད་མང་ལ་ཟ་རྒྱུ་
དཀོན་ན་དེ་འདྲས་ཡོང་ངོ༌། །དམ་བཅའ་མང་ལ་སྙིང་རུས་ཆུང་ན་དེ་འདྲས་ཡོང་
ངོ༌། ། སྡོམ་པ་མི་བསྲུང་འདུལ་བ་མཛད་ན་དེ་འདྲས་ཡོང་ངོ༌། །བསྐྱེད་རྫོགས་
མེད་པའི་སྔགས་པ་མཛད་ན་དེ་འདྲས་ཡོང་ངོ༌། །ལྟ་བ་མེད་པའི་སྒོམ་པ་མཛད་ན་
དེ་འདྲས་ཡོང་ངོ༌། ། དུས་ཚོད་མི་བསྟུན་སྤྱོད་པ་མཛད་ན་དེ་འདྲས་ཡོང་ངོ༌། །
མདོ་སྔགས་མི་མཐུན་བཤད་པ་མཛད་ན་དེ་འདྲས་ཡོང་ངོ༌། ། ཚད་མ་མི་མཁྱེན་
རྩོད་པ་མཛད་ན་དེ་འདྲས་ཡོང་ངོ༌། ། རང་འདོད་མ་སྤང་སེམས་བསྐྱེད་མཛད་
ཀྱང་དེ་འདྲས་ཡོང་ངོ༌། །ངོ་བོ་མ་མཐོང་མཉམ་བཞག་མཛད་ཀྱང་དེ་འདྲས་ཡོང་
ངོ༌། །བསོད་ནམས་ཆུང་ལ་དྲན་རྒྱ་ཆེ་ན་དེ་འདྲས་ཡོང་ངོ༌། །བླ་མ་ཡིན་ཀྱང་དམ་
ཆོས་མེད་ན་དེ་འདྲས་ཡོང་ངོ༌། །རང་ལ་མི་བསམ་གཞན་ལ་འཁང་ན་དེ་འདྲས་
ཡོང་ངོ༌། ། རྒྱུ་འབྲས་མི་བསམ་ཆོས་གཟུགས་བྱས་ཀྱང་དེ་འདྲས་ཡོང་ངོ༌། །ཧེ་རུ་
ཀ་མིན་པའི་རལ་པ་བཅིངས་ཀྱང་དེ་འདྲས་ཡོང་ངོ་། །རྒྱབ་སྐྱོར་མེད་པའི་ངོ་ལོག་
བྱས་ཀྱང་དེ་འདྲས་ཡོང་ངོ༌། །ན་སོ་རྒས་ནས་བྱས་ཡུས་ཆེས་ན་དེ་འདྲས་ཡོང་
ངོ༌། །གྲྭ་ཚང་མང་ལ་གྲུབ་མཐའ་མི་མཐུན་ན་དེ་འདྲས་ཡོང་ངོ༌། །མཆོད་པ་ཆེ་ལ་
མཆོད་གཞིས་ཆུང་ན་དེ་འདྲས་ཡོང་ངོ༌། །རྟ་བཟང་པོ་ལ་རྩོལ་མེད་ཞོན་ན་དེ་
འདྲས་ཡོང་ངོ༌། །བྱས་པས་ཁོང་རྣམས་ཀྱིས་གནས་པོ་བསླངས་འདུག ཁ་
སྐྱེངས་ནས་གད་མོ་སིག་གེ་བགད་ཀྱི་འདུག་གོ །ཧེ་ཧེ། སྔོན་སངས་རྒྱས་ཞལ་
བཞུགས་པའི་དུས་སུ། ནད་པ་གཅིག སྨན་པ་གཅིག ཆུང་མ་གཅིག་་་་
རྣམས་ཡོད་པ་ལ། ནད་ཡུན་རིང་ནས་གསུམ་ཀ་བསུན་པ་དང་། ནད་པའི་
བསམ་པ་ལ། ཡང་ན་དྲག ཡང་ན་དངོས་པོ་འདི་ཚོ་མ་ཟད་ཙམ་ལ་ཤི་ན་
དགའ་བ་ལ་བསམ། སྨན་པའི་བསམ་པ་ལ་འདི་གསོས་པ་ནི་མི་འདུག་ཤི་ན་
དགའ་བ་ལ། ངའི་གདུལ་བྱའི་ལམ་བསྐྱིང་བ་ལས་མི་འདུག་བསམ། ཆུང་
308



མའི་བསམ་པ་ལ། འདི་ཤི་ན་ཁྱོ་བོ་གཞན་ཞིག་བཙལ་བས་ཆོག་པར་འདུག་
བསམ་པ་ལ། སངས་རྒྱས་ཀྱིས་བཀྲ་ཤིས་རྒྱལ་བར་གྱུར་ཅིག་ཅེས་གསུངས་པས།
ནད་པས་རིན་ཆེན་སྲོག་དང་མ་ བྲལ་ན། ། སྒྱུ་མའི་ནོར་རྫས་བཙལ་ བས་ཆོག
ཅེས་པར་གོ། ཆུང་མས། སྔོན་མ་དེ་ལ་ནན་ཏན་ཉན། །ཕྱི་མ་ཅིར་འགྱུར་ཆ་
ཡང་མེད། །ཅེས་པར་གོ། སྨན་པས། ནོར་གྱི་མཆོག་ནི་སྙིང་རྗེ་ཡིན། །ནད་
པ་དེ་གསོས་ཀུན་ཏུ་བྲིན། །བྱ་བར་གོ་བ་ཡིན་འདུག ཡང་སྐབས་ཤིག་རྨི་ལམ་
དུ། ལྷའི་ཡུལ་ལ་ཕྱིན་པ་སྙམ་བྱེད་པ་ལ། ལྷ་འགའ་ཞིག་ཚེ་རིང་བའི་སྡུག་
བསྔལ་བྱེད་པ་མཐོང་། དེ་ནས་མི་རྒན་མང་པོས་མཁར་ལས་རྒྱ་ཆེན་པོ་བྱེད་པ་
མཐོང་། དེ་ནས་ཀོ་མོག་ཅིག་ན་སྦལ་པ་མང་པོ་ཉི་མ་ལྡེ་བ་མཐོང་། དེ་ནས་ལྷ་
ཁང་ཅིག་ན་ལྷ་རྣམས་སྐྱོ་ཤས་ཆེ་མདོག་ཁ་བ་མཐོང་། ང་ཡིད་ཆད་ནས། སྐྱོ་
གླུ་འདི་འདྲས་འཐེན་པ་རྨིས་སོ། སངས་རྒྱས་དོན་གཉིས་གྲུབ་པའི་ཐུགས་བྲེལ་
ལ། །འགྲོ་བ་རང་དོན་མ་འགྲུབ་པའི་དལ་མདོག་ལ་ཨང༌། །དལ་འབྱོར་མི་ལུས་
ཐོབ་པའི་འཕངས་ཚོད་ལ། ། དུད་འགྲོ་རྩེད་མོ་བྱེད་པའི་དལ་མདོག་ལ་ཨང་། །
གསེར་མིག་མཚོ་ལ་སྡོད་པའི་བྲེལ་ལུགས་ལ། ། སྦལ་བ་ཀོང་ལ་སྡོད་པའི་སྐྱིད་
མདོག་ལ་ཨང་། ། མི་ཚེ་སྒོམ་སྒྲུབ་ལ་བསྐྱལ་བའི་སྐྱོ་ཤས་ལ། ། སྡིག་ལ་ཧབ་ཐོབ་
བྱེད་མཁན་ཚོའི་བདེ་མདོག་ལ་ཨང་། ། ལྷ་བསྐལ་བར་སྡོད་མཁན་ཚོའི་སྐྱོ་མདོག་
ལ། །ལྔ་བཅུ་ཁ་རལ་ཚོའི་བློ་སྣའི་རིང་ལུགས་ལ་ཨང་། ། བྱས་ནས་འཐེན་པས།
ཁྱེད་ལྷ་ཡུལ་ལ་སེམས་ཤོར་བ་འདྲ། དེང་སང་ཤོག་ཟེར་བྱུང་བས། ངས་འདི་
བྱས། སངས་རྒྱས་མ་ཐོབ་ན་གང་དུ་སྐྱེས་ཀྱང་སྡུག་བསྔལ་གྱི་རང་བཞིན་དུ་
འདུག ཡོང་མི་ཡོང་ལྟ་རུང་བྱེད་བྱས་པ་འདི་འདྲ་ཞིག་རྨིས་བྱུང་ཅིའང་ཞིག་
ཡིན་ནི་མ་ཤེས། དེ་ནས་བྱ་ཡུལ་གྱི་ཕོ་བྲང་ཡང་རྩེར། ཚོགས་འཁོར་ཞིག་
འདུག་པའི་གྲལ་ན་འབྲུག་པའི་ ཅོག་བུ་བ་མང་པོ་ཆང་གིས་ སྦིར་ཏེ་སོང་ནས།
309



དཔོན་ ས་ ཆོས་ རྒྱལ་ གླིང་པ་ལ་མཆོར་བྱས། སྣང་བ་བདེ་མོ་མང་པོ་འཐེན།
སྒོམ་ཞུ་བུད་བུད་འཁྲབ་ཀྱི་འདུག་པས། ང་རང་ཡང་འཇིག་རྟེན་མི་ཆོས་ཀྱི་
སྐབས་སུ་ཕ་དང་བྲལ། མ་ཨ་ཁུས་བག་མར་བླངས། མིང་སྲིང་གསུམ་ཡོད་པ་
སོ་སོར་གྱེས་པས་སྐྱིད་པོ་རང་མ་མྱོང་སྟེ། ལྷ་ཆོས་ནས་བསམས་ན་ཆོས་ནི་དྲག་
ཤོས་ཚོ་ལའང་དཀའ་མོ་འདུག ལྟོ་གོས་ནི་སྡུག་ཏུ་རང་མ་སོང་། ས་ཞིང་མེད་
པས་ཡུལ་ལྟད་མཐོང་། གཉེན་ཚན་མེད་པས་ཡོན་བདག་རྙེད། དཔོན་པོ་
མེད་པས་རང་དབང་ཐོབ། དཔོན་ས་དགྱེས་པ་འདུག་པས་སྒོམ་ཆེན་པ་ལུགས་
ཀྱི་མགུར་མ་ཅིག་བྱེད་བྱས་འདི་འཐེན་ནོ། ང་སྤྱི་མཆོད་ཀྱི་བླ་མ་མ་བྱས་སྐྱིད། །
སྤྱི་མཆོད་ཀྱི་བླ་མ་བྱས་པ་ན། ། ཕྱི་ལྡིར་དང་དབང་ཡོན་སྡུད་སྡུད་ནས། །རང་
དམ་ཆོས་ཉམས་སུ་ལེན་ལོང་མེད། །ང་མཚན་ཉིད་ཀྱི་སློབ་དཔོན་མ་བྱས་སྐྱིད། །
མཚན་ཉིད་ཀྱི་སློབ་དཔོན་བྱས་པ་ན། ། བཙུན་ཆུང་གི་སྙིང་སྡུག་འཚོལ་འཚོལ་
ནས། ། མདོ་རྒྱུད་ཀྱི་ཚིག་དོན་བསམ་ལོང་མེད། །ང་རི་ཁྲོད་ཀྱི་དགོན་པར་མ་
བསྡད་སྐྱིད། །རི་ཁྲོད་ཀྱི་དགོན་པར་བསྡད་པ་ན། །བཙུན་མའི་འཛུམ་དཀར་ལྟ་
ལྟ་ནས། ། སྡོམ་གསུམ་གྱི་གནད་ཚང་ལ་ལྟ་ལོང་མེད། །ང་བྱ་བྲལ་གྱི་སྤྱོད་པ་མ་
བྱས་སྐྱིད། །བྱ་བྲལ་གྱི་སྤྱོད་པ་བྱས་པ་ན། །གཞན་སེམས་ལ་སྤྱོད་ཡུལ་བྱེད་བྱེད་
ནས། །རང་སེམས་ལ་ལྟ་རྟོག་བྱེད་ལོང་མེད། ། ང་ས་ཞིང་གི་གཉེར་ཁ་མ་བྱས་
སྐྱིད། ། ས་ཞིང་གི་གཉེར་ཁ་བྱས་པ་ན། ། གཞན་ལ་བོགས་ཁྲལ་འཇལ་འཇལ་
ནས། ། རང་ཉིད་སྐྱིད་པོ་བྱེད་ལོང་མེད། ང་གཉེན་ལ་རེ་བ་མ་བྱས་སྐྱིད། །
གཉེན་ལ་རེ་བ་བྱས་པ་ན། །དྲིན་གྲངས་ཀྱི་སྡུག་ཡུས་ཁུར་ཁུར་ནས། །དཔོན་ཟས་
དྲིན་མེད་ཀྱི་སྐྱིད་པོ་བྱེད་ལོང་མེད། །ང་དཔོན་པོའི་ཧོར་འདྲ་མ་བྱས་སྐྱིད། །
དཔོན་པོའི་ཧོར་འདྲ་བྱས་པ་ན། །གཞན་ལ་བློ་ཤེད་ངོམ་ངོམ་ནས། །རང་ལས་
ངན་མིན་པ་གསོག་ལོང་མེད། །ང་ཡུལ་པའི་གཙོ་བོ་མ་བྱས་སྐྱིད། །ཡུལ་པའི་གཙོ་
310



བོ་བྱས་པ་ན། །སྤྱི་ཚིས་སྤྱི་གྲོས་བྱེད་བྱེད་ནས། །རང་དོན་རྣམ་དག་དེ་བྱེད་ལོང་
མེད། །ང་སྔགས་པའི་ཁྲོ་བོ་མ་བསྒོམས་སྐྱིད། །སྔགས་ནག་གི་ཁྲོ་བོ་བསྒོམས་པ་
ན། ། གཞན་གྱི་སྲོག་རྩ་གཅོད་གཅོད་ནས། །བྱང་ཆུབ་ཀྱི་སེམས་ལ་སྒོམ་ལོང་
མེད། །ང་བོན་པོའི་ལྷ་འདྲེ་མ་མཆོད་སྐྱིད། །གཡུང་དྲུང་གི་ལྷ་འདྲེ་མཆོད་པ་
ན། །ཚེ་འདིའི་གཡང་འགུགས་བྱེད་བྱེད་ནས། ། དཀོན་མཆོག་ལ་སྐྱབས་འགྲོ་
བྱེད་ལོང་མེད། །ང་སྤྱོད་ཡུལ་གྱི་ཕཊ་སྒྲ་མ་སྒྲོགས་སྐྱིད། །སྤྱོད་ཡུལ་གྱི་ཕཊ་སྒྲ་
སྒྲོགས་པ་ན། ལྷ་འདྲེའི་གདོང་ལེན་བྱེད་བྱེད་ནས། །སེམས་ཀྱི་གཞི་རྩ་གཅོད་
ལོང་མེད། ། ང་ཕ་སྤུན་ཟླ་ལ་མ་བསྡད་སྐྱིད། ། ཕ་ཚན་གྱི་ཟླ་ལ་བསྡད་པ་ན། །
བཟའ་མེད་ཀྱི་སྡུག་འཐབ་རྒྱག་རྒྱུག་ནས། །གང་བདེའི་རྒྱལ་ཁམས་བྱེད་ལོང་མེད།
ང་ཉན་རང་གི་དམ་པ་མ་བྱས་སྐྱིད། །ཉན་རང་གི་གྲུབ་མཐའ་བཟུང་བ་ན། །
རང་དོན་གྱི་བྱ་བ་སྒྲུབ་སྒྲུབ་ནས། །ཕ་མ་དང་གཞན་དྲིན་འཇལ་དུས་མེད། །བྱས་
གླུ་ བླངས། ཆང་ བཏུངས། བཙུན་ མ་ ཡེ་ ཤེས་ མཚོ་ མོ་ ལ་ འོ་ བྱས་ པས།
བགད་ ཆ་ ཆེ་ ལ། ཁྱོད་ བཀའ་ བརྒྱུད་ པའི་ དཔའ་ རྒན་ རང༌ དུ་ འདུག་ ཟེར།
འདི་འདྲའི་མགུར་མ་མི་ལ་རས་པའི་བུ་བརྒྱུད་ལ་ལོས་ཡོང་བྱས། དཔོན་སའི་
དྲུང་གིས་ཀྱང་བདག་རྐྱེན་ཡག་པོ་རང་གནང་། བུ་རམ་བཙུན་མའི་མགོ་བོ་ཙམ་
སྒོར་ནས་དྲངས། འཁྲིས་ལ་བཅར་བཅར་མང་པོ་མཛད། བྱ་བ་ཆོས་མཛད་
མ་ཕར་ང་ལ་སེམས་ཤོར་ནས་ཅི་དྲག་ན། ཨའུ་མགུར་མ་རང་མ་སྙན་རི་ཤི་ན།
འདི་ལས་སྙན་པ་ཞིག་སུས་ཀྱང་མི་ཡོང་ཟེར། ཨའུ་ཟེར་གཟན་ལེགས་པོ་ཅིག་
བསྒྲོན་བྱུང༌། དེ་ནས་ཡོན་མཆོད་ཚང་མས་རྩེད་མོར་རི་ལ་ཕེབས་དུས། པི་ཝཾ་
མཁན་པོ་སྙན་པོ་ཞིག་བྱུང་བས། དཔོན་གཡོག་ཐམས་ཅད་གཟིགས་སུ་བྱོན་
ནས་གསན་གྱི་འདུག ངས་ཀྱང་པི་ཝཾ་ཆུང་ཆུང་ཅིག་ཡོད་པ་དེ་བརྡུངས་ནས་གླུ་
འདི་འདྲ་འཐེན་ནོ། ཨེ་མ་ཧོ། རྣལ་འབྱོར་ཀུན་དགའ་ལེགས་པ་ང་ནི། །པི་
311



ཝཾ་སྒྲ་ཡི་ཆོས་སྒྲ་སྒྲོག་ཚེ། །དྲི་ཟ་རྣམས་ཀྱང་འཛུམ་ཆུང་སྟོན། །གར་དགུའི་ཉམས་
ཀྱིས་རོལ་རྩོལ་བྱེད་ཚེ། ། དཔའ་བོ་རྣམས་ཀྱང་གར་སྟབས་བསྒྱུར། །རང་གི་་
སེམས་ཉིད་མཉམ་པར་འཇོག་ཚེ། །འགྲོ་བ་རྣམས་ཀྱང་ལྷམ་མེ་བ། །ཅིར་སྣང་ལྟ་
ཐབས་ལྷུག་པར་སྐྱོང་ཚེ། །ཀུན་ཀྱང་བདེ་བར་ཆམས་སེ་ཆམས། སྒྱུ་འཕྲུལ་ལྷ་
མོ་གར་དགུས་མཆོད་ཚེ། །བདེ་བ་ཆེན་པོར་འཁྱིལ་ལི་ལི། དྲིན་ཅན་ཕ་མའི་
སྤྱོད་འགྲོས་མཐོང་ཚེ། །མིག་ནས་སྦྲང་ཆར་སིལ་ལི་ལི། དུས་གསུམ་རྒྱལ་བའི་
ཐུགས་རྗེ་མཐོང་ཚེ། །ཡིད་ཀྱི་པདྨོ་གསལ་ལ་ལ། རང་རིག་གཅིག་པུའི་བྱ་བྱེད་
མཐོང་ཚེ། །སྣ་ཚོགས་གཅིག་ཏུ་ཧྲིལ་ལི་ལི། རོ་གཅིག་དུ་མའི་འཆར་སྒོ་བལྟས་
ནས། །གཅིག་པུས་སྣ་ཚོགས་ཀུན་ལ་ཁྱབ། ། ཐ་དད་མེད་པའི་ཟུང་འཇུག་ཆེན་
པོའི། ། རྣམ་པར་ཐར་པ་བགད་མོ་བྲོའོ། ། ཅེས་རྒྱུད་ལ་མ་སྐྱེས་རུང་། སྦྱིན་
བདག་དད་པ་ཅན་གྱི་གོ་ཁར་རྒྱུན་མ་རིང་ཟེར་བ་ལྟར། ཆོས་འབྲེལ་ཡང་དེ་ཁ་
ཙམ་ཡིན་བྱས། མོན་ལ་འགྲིམས་ཕྱིན་པའི་བར་ལ་ལོ་རོ་དོལ་བྱ་བའི་ནང་ཡར་
ཕྱིན་པས། ཡུལ་མི་མང་པོ་འདུག་པའི་ཞིང་འཁྲིས་ཀྱི་ན་ཁ་ཅིག་ཏུ་ཅོག་བུ་ཕུབ་
ནས་མགུར་མ་ལྷང་ལྷང་སྡོད་པ། བུ་མོ་གཞོན་ནུ་ལྷ་མོ་རང་འདྲ་བ་ལྔ་བྱུང་ནས།
ཡུར་ཉུང་གི་ཡོས་དང་བུ་རམ་དང་བྲ་ཁུར་སོགས་ཞུས་ནས། ཆོས་རྗེ་ལགས།
ངེད་ཚོས་ཆོས་བྱེད་པ་ནི་བློ་ཡིས་རང་མ་ཆོད། ཞོར་ལ་མ་ཎི་འགྲོ་བ་འཕྲལ་ལ་གླུ་
ཡིན་པ། ཁ་དལ་མེད་རང་འཐེན་ཆོག་པ་ཞིག་གནང་བར་ཞུ་ཟེར་བས། ངས་
འདི་བསླབས་ནས་འཐེན་དུ་བཅུག་གོ། ཨོམ་ བཟང་ མ་ ཎི་པད་མེ་ལ་ཧཱུྃ། །
གཞས་བསྐལ་པ་བཟང་པོའི་བྲོ། །ཆོས་ཀྱི་ཉི་མ་ཤར་བའི་བྲོ། ། བསྐལ་པ་ཡའི་
བཟང་པོའི་སངས་རྒྱས་སྟོང་ལ་ཞུའོ། །ཨོམ་བཟང་མ་ཎི་པད་མེ་ལ་ཧཱུཾ། །གཞས་
བསྐལ་བ་བཟང་པོའི་བྲོ། ། ཉི་མ་ཡའི་ཤར་བ་དེ་བསྟན་པ་དར་བ་ཞུའོ། ། ཨོམ་
བཟང་མ་ཎི་པད་མེ་ལ་ཧཱུཾ། །གཞས་བསྐལ་བ་བཟང་པོའི་བྲོ། །བརྒྱུད་པའི་ཕུ་དེ་
312



རྡོ་རྗེ་འཆང་ཆེན་ལ་ཞུའོ། །ཨོམ་བཟང་མ་ཎི་པད་མེ་ལ་ཧཱུྃ། །གཞས་བསྐལ་བ་
བཟང་པོའི་བྲོ། ། བརྒྱུད་པའི་མདའ་དེ་ཀུན་དགའ་ལེགས་པ་ཡིན་ནོ། ། ཨོམ་་་
བཟང་མ་ཎི་པད་མེ་ལ་ཧཱུྃ། །གཞས་བསྐལ་བ་བཟང་པོའི་བྲོ། །ཨོམ་བཟང་མ་ཎི་
པད་མེ་ལ་ཧཱུྃ། །གཞས་བསྐལ་བ་བཟང་པོའི་བྲོ། །ཆོས་བརྒྱུད་ལ་བཟང་པོ་དེ་དེ་
ནས་དེ་རུ་འདུག་གོ ། ཨོམ་བཟང་མ་ཎི་པད་མེ་ལ་ཧཱུཾ། །གཞས་བསྐལ་བ་བཟང་
པོའི་བྲོ། །བྱིན་རླབས་ཡའི་དངོས་གྲུབ་དེ་འདིར་ཚོགས་ལ་ཞུའོ། ། ཨོམ་བཟང་མ་
ཎི་པད་མེ་ལ་ཧཱུྃ། ། གཞས་བསྐལ་བ་བཟང་པོའི་བྲོ། །གཞི་བ་ཡའི་བཟང་པོ་དེ་
དཀྱིལ་འཁོར་ཕྲ་མོ་ལ་ཞུའོ། ། ཨོམ་བཟང་མ་ཎི་པད་མེ་ལ་ཧཱུྃ། །གཞས་བསྐལ་བ་
བཟང་པོའི་བྲོ། །མགྲོན་པོ་ཡའི་ཡག་པོ་དེ་བདེ་མཆོག་ལྷ་སྐུ་ལ་ཞུའོ། །ཨོམ་བཟང་
མ་ཎི་པད་མེ་ལ་ཧཱུྃ། ། གཞས་བསྐལ་བ་བཟང་པོའི་བློ། །མཆོད་པ་ལ་ཕུལ་ནས་
བདེ་སྟོང་སྐྱོང་རྒྱུ་ལ་ཡིན་ནོ། །ཨོམ་བཟང་མ་ཎི་པད་མེ་ལ་ཧཱུྃ། །གཞས་བསྐལ་བ་
བཟང་པོའི་བྲོ། །གཞི་བ་ཡའི་བཟང་པོ་དེ་འགྲོ་དྲུག་ཕ་མ་ལ་ཞུའོ། །ཨོམ་བཟང་
མ་ཎི་པད་མེ་ལ་ཧཱུཾ། །གཞས་བསྐལ་བ་བཟང་པོའི་བྲོ། །གཞི་བ་ཡའི་བཟང་པོ་ལ་
ཞུའོ། །བསྐལ་བ་ཡའི་བཟང་པོ་དེ་སངས་རྒྱས་སྟོང་ལ་ཞུའོ། །ཞེས་ཟེར་བ་གྱིས་
བྱས། པ་ལོ་ སྤྲུགས་ པས་ ཁོང་རྣམས་ དགའ་ དྲགས་ནས། ཨ་ཙ་ ར་ མ་ན།
ཨའོ། ཅི་ རང་དྲགས་ན་མི་རྒན་ཕི་ལ་ལྟོས་དང་ སེམས་མ་དགའ་རི་ན་ཨའུ།
འདི་འདྲའི་སྙན་སྙན་ཤེས་པ་ཨའུ་ཟེར། དད་པ་ཡིན་ནམ་རྒྱབ་ལབ་ཡིན་ནི་མ་
ཤེས་བྱུང་། དེ་ནས་མོན་ལ་འགྲིམས་ཕྱིན། མོན་རྒྱལ་པོའི་སྒོའི་དྲུང་དུ་སླེབས་
པ་དང་། གསོལ་འདེབས་འདི་ལྟར་བྱས་སོ། ན་མོ། འོག་མིན་ཆོས་་་་་
དབྱིངས་ཀྱི་ཕོ་བྲང་ན་བལྟས་ཙ་ན། །ཆོས་སྐུ་རྡོ་རྗེ་འཆང་ཆེན་གྱི་ཉམས་ཤིག་ཤར་
བྱུང་ངོ༌། ། དེས་ལྔ་ལྡན་གྱི་རྣལ་འབྱོར་ལ། ། གསོལ་བ་འདེབས་སོ། ། གསང་་་་
སྔགས་ཆོས་འཁོར་དེ་བསྐོར་རྒྱུ་རང་ཡིན་ནོ། ། བླ་མ་དང་ཡི་དམ་གྱི་བྱིན་གྱིས་
313



རློབས་ཤིག ། གནས་མཆོག་དེ་བྱ་རྒོད་ཕུང་རི་ནས་བལྟས་ཙ་ན། །བཅོམ་ལྡན་
ཤཱཀྱ་ཐུབ་པའི་ཉམས་ཅིག་ཤར་བྱུང་ངོ༌། །ཆོས་འཁོར་ལ་བསྐོར་པའི་རྣལ་འབྱོར་
པ་ལགས་སོ། །བསྟན་པའི་བདག་པོ་དེ་བྱེད་རྒྱུ་རང་ཡིན་ནོ། །སངས་རྒྱས་དང༌
བྱང་སེམས་ཀྱི་བྱིན་གྱིས་རང་རློབས་ཤིག ། གནས་དེ་རྒྱལ་ཁམས་ཕྱོགས་མེད་ཚོ་
འགྲིམས་ཙ་ན། །འབྲུག་སྨྱོན་དང་ཀུན་ལེགས་པའི་ཉམས་ཅིག་ཤར་བྱུང་ངོ༌། །བློ་
བདེ་དང་ཐག་ཆོད་པའི་རྣལ་འབྱོར་པ་ལགས་སོ། ། རྒྱལ་པོ་དང་ཟངས་སྐྱོགས་
མགོ་ཡི་བྱིན་གྱིས་རང་རློབས་མཛོད་དང༌། །ཟེར་བ་བྱས་པས། མོན་རྒྱལ་པོའི་
ཇོ་མོ་སྤྲད་མོ་དར་ཟེར་དད་དེ་འདོ་ལི་ལ་བཏེགས་ནས། ངེད་དཔོན་སློབ་ལ་
གཟིགས་ སུ་བྱོན། གཞན་ཡང་ཡུལ་གྲོང་དེའི་བུ་མོ་ ཐམས་ ཅད་འདུས་ནས།
གོ་ལ་དང་བདུན་ཟེར་བའི་ཤིང་ཐོག་ཞིམ་པོ་གང་ཡང་དྲངས། འབྲས་ཆང་རྒུན་
འབྲུམ་སོགས་ཀྱིས་ཆང་ཀ་ལི་བརྒྱངས་ནས་ཞུས་བྱུང་བས། ངས་མོན་གླུ་འདི་
འཐེན་ནོ། ཨ་ཤོ་དང་ལ་ལི་ཡ་ལི་ལ་ཤོ་ལ་ཡཱ་ཡཱ། །ས་དེ་མ་གི་ཞིག་རྒྱ་ཡུལ་མ་ག་
དྷ་ན། །ངས་ཤོལ་ལ་ལི་ཡ་དང་ལ་ཤོ་ལ་ཡཱ་ཡཱ། །ཨ་ཤོ་ཉིན་གཅིག་ལ་ཚོང་ཕྲུག་བརྒྱ་
ཙམ་ཚོགས། ། ཨ་ལ་ལ་ཚོགས་ཙམ་ནས་འབྲལ་བ་འདི་སྐྱོ་རང་སྐྱོ་བྱུང༌། ། ཤ་མོ་
ཚོང་འདུས་མ་གྱེས་ན་དགའ་བ་ལ་ཡཱ་ཡཱ། །ཨ་འོ་ཉི་མ་ཡི་གུང་ལ་འདྲོས་སོ། །ས་དེ་
ཡ་གི་ཞིག་གི་མི་ཡུལ་གྱི་སྐྱ་མོ་ན། ། ཨ་འོ་ཕ་མ་ལ་འཛོམ་པའི་མིང་སྲིང་གཉིས་
ཡོད། ། ཨ་ལ་ལ་ཚེ་སྟོད་དགའ་བའི་ལྷ་ཁྱིམ་དུ་ཚོགས་ཏེ། །ཨ་འོ་ཚོགས་ཙམ་ནས་
གྱེས་པ་དེ་སྐྱོ་མོ་རང་གདའ་ཏེ། ། ཨ་འོ་མི་རྟག་འཆི་བ་ཁོ་བྱུང་ན་དབང་མེད་དུ་
འབྲལ་ལོ། ། ཤོ་མོ་འབྲལ་མི་ཕོད་ཅིག་ རང་འདོད་ན་རྩེ་གཅིག་དམ་ཆོས་ལ་་་་་
འབུངས་དང་། །ས་དེ་ཁྱད་པར་ཅན་མོན་ཡུལ་རྒྱལ་པོའི་སྒོ་དྲུང་ན། །དུས་དང་
འཕྲལ་ལ་ཡོན་མཆོད་སྨོན་ལམ་གྱིས་འཛོམས་བྱུང༌། །ཨ་འོ་འཛོམ་དུས་ལ་དགའ་
ཡང་འབྲེལ་དུས་ལ་མི་དགའ། །ཨ་ལ་ཨ་ལ་མི་དགའ་ཡང་འགྱེས་གྲབས་རང་སྐྱོ་
314



ཡོང། ། ཤོ་མོ་ཡང་ཡང་ལ་མཇལ་ནས་ཆོས་འཁོར་རང་བསྐོར་བར། ། ཨ་ཧོ་སྨོན་
ལམ་རང་ཐོབ་དང་དད་ལྡན་གྱི་ཉ་མ། ཟེར་བ་བྱས་པས། མོན་པ་རྣམས་ན་རེ།
ཨ་ལ་ལ་བྷི་ཤུ་བྷི་ཤུ་གླུ་དང་གི་གང་དགའ་གང་དག་བི་བག སེམས་དཀར་པོ་
སྣང་བ་ཕ་གི་ནས་འཁོར་ཤོག ཨ་ལ་ལ་སིང་མ། ང་ནི་བླ་མའི་ཕྱི་ལ་ཨ་འོ།
སྡོད་སྙིང་རང་འདོད་དོ། ཟེར་མཆི་མ་བཏོན་བྱུང་བས། ཅི་ཡིན་དྲིས་པས།
བཙུན་མ་ཅིག་ན་རེ། གླུ་རང་སྙན་ངའི་སེམས་ག་ཤེད་ནས་སྐྱོ་ཆོད་སེ་ཆོད་སེ་
བྱུང་ཞིང་བླ་མའི་ཕྱི་ལ་འགྲོ་སྙིང་འདོད་བྱུང་ཟེར་བ་ཡིན་པ་འདུག་ཟེར། དེའི་
ནུབ་མོ་ངེད་ལ་གྲུབ་རྟགས་འདུག་མི་འདུག་ལྟ་བའི་ཕྱིར། རྒྱལ་པོས་ཁང་པ་ཐོག་
གཅིག་མ་དར་ཅོག་ནག་པོ་ཡོད་པ། སུ་ལ་ཡང་མ་འབྲེལ་བའི་ནང་ན་སྐྱེལ། སྐྱེ་
དམན་ཅིག་ཡོད་པའི་ནང་དུ་བསྐྱལ་བྱུང་བའི། མོན་མོ་དེས་འབྲས་ཟན་ཅིག་
དང་ཆང་ཀུ་བ་གང་བསྐྱལ་ནས་བརྒྱབ་བསྟན་ནས་སྡོད་ཀྱི་འདུག ངེད་རྣམས་
ཀྱིས་དེ་ཟོས་བཏུང་བྱས་དེར་བསྡད། སང་ཉིན་ཕར་དོན་ཕྱིན་པའི་རྩིག་པའི་
སྐྱོག་ཅིག་ན་བོད་པའི་བྱ་བྲལ་འཆི་ལ་ཁད་གཅིག་དང་། གཅིག་ནི་ཤི་འདུག
གཅིག་པུ་དེ་ལ་ཅི་བྱུང་དྲིས་པས། མོན་དུག་བྱུང་ཟེར། གང་ནས་བྱུང་བྱས་
པས། ཁང་ཆུང་དར་ཅོག་ནག་པོ་ཕ་གི་དུག་མོའི་ཁང་པ་ཡིན་པ་མ་ཤེས་པར་
ཟན་དང་ཆང་སྦྱིན་བྱུང་བ་ཟོས་པས་ཁོ་ཤི། ང་ཡང་འཆི་བ་མིན་པ་འགྲོ་ས་མེད་
ཟེར། ངེད་དཔོན་སློབ་གསུམ་ལ་ནི། གང་ཡང་མ་བྱུང་བར་རྒྱལ་པོའི་ཕོ་བྲང་
ནང་དུ་འཚངས་ཕྱིན་པས། ཧོར་འདྲ་རྣམས་ཀྱི་དུག་མདའ་དང་རེག་དུག་ཟེར་
བའི་རྫས་སོགས་ཀྱང་མང་དུ་བརྒྱབ་བྱུང་ཡང་། ངས་རྒྱལ་པོ་དེ་ཁྲི་ཁ་ནས་མགོ་
མཇུག་སློག ལྡན་སྤུ་ནས་འཆང་། ཁྱོད་རང་ངས་ཟེར་བ་ལ་ཉན་ནམ། མི་
ཉན་ན་བསད་གཏོང་བྱས་པས། ཉན་ཟེར་བས། མོན་སྲིབ་ལྷ་ཁང་བྱ་བ་ཅིག་
བརྩིག་ཏུ་བཅུག ཆོས་དར་བ་བླ་མར་བསྐོས། མོན་པའི་འཐུས་བཙུན་སུམ་
315



ཅུ་ཙམ་ཆོས་ལ་བཙུད། ལས་རྒྱུ་འབྲས་ཀྱི་ཆོས་ཀྱང་བཤད། མོན་རྒྱལ་པོ་
དཔོན་ གཡོག་ ཐམས་ ཅད་ ཀྱིས་ ངེད་ དཔོན་ སློབ་ དུག་ གཡོས་ པས་ མ་ ཚུགས།
དུག་མདས་མ་ཕིགས། རེག་དུག་གིས་མ་འགྱེལ་བས་གྲུབ་ཐོབ་རང་དུ་འདུག་
ཟེར། མཐོང་དང་གུས་ཞེན་ཆེ་བ་ཚད་མེད་པ་བྱས། དེ་ནས་བཟུང་སྟེ་མོན་
ཤར་དུ་འབྲུག་པའི་བསྟན་པ་དར་བ་བྱུང་། ཨ་ཀྱང་གཞན་གང་ཡིན་ཀྱང་མོན་
མོ་ལས་རང་ཤ་འཇམ་པ་འབོལ་བ། ཞབས་ཏོག་འཁྱོགས་པའི་ཕྱག་རྒྱ་མ་མ་
བྱུང༌། སོ་སོ་གྱིས་དང་། སྲོག་གི་རླུང་ལངས་ནས་མོན་ཡུལ་གཏིང་གཤོངས་ལ་
ཕྱིན་གྱིས་དང༌། གྲུབ་རྟགས་མེད་ཀྱང་སྟོན་དགོས་པ་བྱུང་གྱིས་དང༌། འགྲོ་
དོན་མི་ཡོང་ཡང་བྱུང་གྱིས་དང་། ལྟོ་གོས་འཚོལ་ཕྱིར་འཁྱམས་པ་མིན་གྱིས་
དང༌། འབུལ་བ་ཐམས་ཅད་བསྐྱུར་ནས་ཡོང་པ་ཡིན་གྱིས་དང་། གཡེར་མ་དོ་
པོ་ཅིག་ཀྱང་ཁྱེར་ཡོང་པ་མེད་གྱིས་དང་། དེ་ནས་ཡང་རྒྱ་གར་ཐག་ཉེ་མོ་ཡོད་
ཟེར་ ཕྱིན་ པས། གྲོང་ཁྱེར་ ཅིག་ན་ ཨ་ ཕ་སནྟི་ཟེར་བའི་ རྒྱལ་ པོ་ ཅིག་འདུག
འཇག་མའི་སྤྱིལ་པོ་ཅིག་གི་སྒོ་དྲུང་ན། རྣལ་འབྱོར་པ་རྒྱགས་པ་ཅིག་འདུག་པ་
ཤི་འདུག ཟླ་བོ་ཅིག་འདུག་པ་སྨོན་ལམ་འདེབས་ཀྱི་འདུག ཅི་ཡིན་དྲིས་
པས་འབྲུམ་བྱུང་ཟེར། སྒོ་དེའི་ནང་ལ་ཕྱིན་པས་ཨ་ཙ་ར་ཕོ་མོ་གཉིས་འདུག་པ་
དེ་ཞེད་ནས་བྲོས་སོ། ཕུག་པ་དེ་ན་རྡོའི་མཇེ་ཆེན་པོ་གཅིག་དང་འདམ་བག་གི་
སྟུ་ཆེན་པོ་བཙགས་ཀྱིས་བྱུགས་པ་ཅིག་འདུག མདུན་ན་ཟས་ཀྱི་རྣམ་གྲངས་
མང་པོ་དང་ཁྲག་འཐོར་བའི་མཇེ་འགའ་རེ་འདུག་གོ། དེ་ལ་ལྷ་གསོལ་བ་ཡིན་
ཟེར། གཙང་སྦྲུས་ ཐོན་པར་བྱེད་ཀྱི་འདུག་པ་ལ་ཁོང་རྣམས་མ་དགའ་ནས།
དབང་ཕྱུག་ཆེན་པོ་དེ་མོ་མཚན་དེའི་ནང་ལ་བརྒྱབ་པས་སྒྲ་གང་ལ་དམིགས་པ་དེ་
སྣ་ཁྲག་ཁྲུལ་ལེ་ཤི་འགྲོ་བ་འདུག འབྲུམ་བརྡུང་བ་བྱས་ཀྱང་དེ་ག་ཡིན་པ་འདུག
ངེད་དཔོན་སློབ་ཀྱི་འབྲས་ཆང་དང་འབྲས་ཚོད་གཡོས་པའི་འཕྲོ་འདུག་པ་རྣམས་
བ
316



ཟོས་བཏུང་བྱས་ཕྱི་ལ་དོན་ཕྱིན་པས། ཨ་ཙ་ར་གཉིས་ལོག་བྱུང་། ཏྲ་མོ་ཧེ་
བནྡྷ་བཛུ་ཁ་ད་ཧི་དྷ་ར་དྷ་རྟོལ་པ་ཧིབ་ཧིབ་ཞེས་ཟེར། བོད་སྐད་དུ་བསྒྱུར་ན།
བོད་ངན་པའི་བཙུན་པ་རྡོ་རྫོང་ཅིག་མགོ་ལ་བརྒྱབ་ནས་བསད་བཏང་ན་ཕན་པ་
ལ། རིགས་ངན་གྲིབ་ཆེ་ཟེར་བ་འདུག དེ་ལས་ཁང་པའི་ཕྱི་ནང་ཐམས་ཅད་
བཀྲུས་བྱེད་ཀྱི་འདུག དེའི་རྗེས་ལ་མ་ཧེའི་ལྕི་བ་དང་། ས་བསྲེས་ནས་གཞལ་
པ་བྱས། སྨྱུག་ལོའི་དུད་པས་ཕྱི་ནང་མེད་པར་བདུགས། ངེད་རྣམས་ལ་ཡང་
འབྲུམ་བརྡུངས་ནས་ཨེ་ཤི་བལྟར་བྱུང་བས། ངེད་རྣམས་ཀྱིས་རྐང་དུང་བུས་
ཕར་རྒྱུག་ཚུར་རྒྱུག་མང་བར་བྱས་པས། ནང་པའི་གྲུབ་ཐོབ་བམ་ཡང་ན་ཕྱི་པའི་
སྟོན་པ་བཟང་པོ་ཅིག་ཨ་གོ་ནས་ཕྱག་མང་པོ་བཙལ་ནས། བུདྷ་བྷ་དྲ་དྷ་རྨ་ཧེ་མ་
ཎི་བྷ་ལ་ཟེར། སངས་རྒྱས་བཟང་པོ་དམ་པའི་ཆོས་སྩོལ་ཞེས་པར་གོ་ནས། རྒྱ་
གར་ཟུར་ཆག་གི་སྐད་དུ་འདི་བཤད། ནཱ་ག་ཙནྡྲ་ནཱ་ག་ཛུ་ན་ཨུ་ཙི་མ་བྷང་ལ་ན་
ཏྲི་ཤུ་པཉྩ་བྷ་དྲ་བྷ་དྲ་འདིར་འོང་དང་། ག་ཏེ་ག་ཏེ་པྲ་ཏཾ་སང་ཧ་ས་རི་ཧད་ཤུ་ཧྲི་
ན་ཙ་དུ་རོ་ཨེ་ཧོ་ནན་ཡའི། ལ་ཙ་ན་ཡའི་དས་ཙ་ར་ཡའི། ཀང་ཀ་ན་ཡའི་ཏྲི་ཤུ་
ལན་ཡའི། དྷུ་མི་དྷ་དྷ་ར་ཧའི། ཤི་རི་དྷ་ར་དྷ་ར་ཧའི། ཨ་ཡུ་དྷ་ར་ཧའི།
མངྒ་ལཾ་དྷ་ར་ཧའི། བོད་སྐད་དུ་བསྒྱུར་ནས། ཀླུ་གྲུབ་ཟླ་བའི་ལུགས་་་་་་
བཟང་། ། དབུ་མའི་ལྟ་བ་རྟོགས་པས། ། ཕྱི་ནང་རྟོགས་པའི་རང་བཞིན་ལ། །
མཐུ་དང་གནོད་པ་འབྲུམ་བརྡུངས་པ་ལ་སོགས་ཀྱིས་མི་ཚུགས་པ་འདི་དགའ་བ་ལ་
ཨང་། སྐྱིད་པ་ལ་ཨང་། བློ་བདེ་བ་ལ་ཨང་། སྨོན་ལམ་ལ་ཨང༌། བསམ་
པའི་དོན་གྲུབ་པ་ལ་ཨང་། བསོད་ནམས་ལ་ཨང་། དཔལ་འབྱོར་ལ་ཨང་།
ཚེ་རིང་བ་ལ་ཨང་། བཀྲ་ཤིས་པ་ལ་ཨང་བྱས་པས། གྲོང་ཁྱེར་དེའི་སྐོར་རྣམས་
དད་པར་གྱུར་ཏོ། །མ་ཎིའི་ཕན་ཡོན་ལས་རྒྱུ་འབྲས་སོགས་ཀྱི་ཆོས་བཤད། དེ་
ནས་ཕར་ལ་ཕྱིན་རུང་བསྐལ་ཡི་གཤིས་ཀྱིས། མུ་སྟེགས་མང་པོས་གྲུབ་རྟགས་
317



ཐོན་ཀྱང་ཕན་ཚུན་ཞེན་པ་འཕེལ་བ་ལས་མི་ཡོང་བསམ་ལོག་ཡོང་། སོ་གྱིས་
དང༌། རྣལ་འབྱོར་ཀུན་དགའ་ལེགས་པ་ངས། ། མ་ཕྱིན་བྱ་བའི་དགུ་ ཅིག་་་་༌་
ཕྱིན། ། ལྟོ་གོས་འཕོངས་པ་མ་ལགས་སོ། །འགྲོ་དྲུག་སེམས་ཅན་པྲ་འཆལ་ཚོ། །
བློ་ཡིས་མ་བཟོད་འཁྱམ་དུ་ཕྱིན། ། འགོད་དད་ཁ་བས་ལྟས་ངན་མཐོང་། །ཉིན་
གུང་ནང་ལ་འགྲོ་དོན་པས། །ཆང་གི་ཉིང་ཁུ་རྐུ་དགོས་བསམ། །ཡོམ་ལ་ཕྱོགས་ལ་
ཕྱིན་པས་ནི། ། ཨ་ ཕ་དང་ཨ་མ་བྱེད་པ་མཐོང་། ། ཨ་ མས་ཚོར་ནས་འདི་སྐད་
ཟེར། །ཨ་ཕ་བྱས་པ་མ་མཛད་དང་། །ཕྲུ་གུ་ཅིག་ཡོང་ཨེ་གོ་ཟེར། །ཨ་ཕའི་གསུང་
ནས་ཁ་ཚུམ་དང་། ། ཕྲུ་གུ་མི་དགོས་འདྲེ་བྱུང་ཡང༌། ། ལས་ཀ་འདི་ཡི་འཕྲོ་མི་
གཅོད། ། དུས་གསུམ་སངས་རྒྱས་དགྲར་ལངས་ཀྱང༌། ། ལས་ངན་སྡིག་པའི་་་་
བཤོལ་མི་འདེབས། ། ཐར་པའི་གོ་འཕངས་ཐོབ་ཟེར་ཀྱང་། །འཁོར་བའི་ས་བོན་
བསྒྲུབ་རྒྱུ་ཡིན། ། བདེན་མེད་སྒྱུ་མ་ཡིན་ངེས་ཀྱང་། ། བདེན་པར་བཟུང་ནས་་
གཏོང་རྒྱུ་ཡིན། །རྒྱུ་འབྲས་ཕྲ་ལ་ཞིབ་ལགས་ཀྱང་། །མི་དགེ་བཅུ་ལ་འཛེམ་རྒྱུ་
མེད། ། འགྲོ་དྲུག་ཕ་མ་ཡིན་ལགས་ཀྱང་། ། གནོད་བྱེད་གནོད་ལན་འཇལ་རྒྱུ་
ཡིན། །ཞེས་ཟེར་འཕྲོ་ལ་ནང་གི་ཞི་མི་ན་རེ། སྨེའོ་ཁྱང་སྨེའོ་ཁྱང་སྨེའོ། །འདོད་
ཆགས་ལན་ཚྭའི་ཆུ་དང་འདྲ། །སྤྱད་ཅིང་སྤྱད་ཅིང་སྤྱོད་སྙིང་འདོད། །སྤྱད་པས་
ཨ་ཕའི་མགོ་ཐོམ་ལངས། ། ཨ་མའི་གསུས་ཁོག་ཕྲུ་གུས་ཁེངས། །ཁེངས་པས་བུ་
མད་སྟོང་རྩ་བྱུང༌། ། སྣབས་ལུད་འབབ་རྒྱལ་ངུ་རྩེ་བ། ། རྐུབ་ལ་དུག་ཚལ་ཚལ་
ཙམ་རེ། །རྐེད་ལ་དྲེས་ཐག་འཁོར་གཅིག་བཅིངས། །ལག་པ་ཕོར་གོག་གཞོགས་
རལ་ཐོགས། །ཁ་ནས་བསླང་དང་སྦྱིན་དང་ཟེར། །ངུ་སྒྲ་རྩེ་སྒྲ་ཤར་ར་ར། །ཕྱེན་
དང་རྙང་མ་སྤྲག་སེ་སྤྲུག ། མགོ་གཅོག་བཅག་གྲུམ་འུར་སེ་འུར། །ཕྱེ་སྐུར་འབྲི་
སྐད་ལྡིར་སེ་ལྡིར། ། ཚྭ་མེད་ཚོད་མོད་སྟོང་སེ་སྟོང་། ། རྡོར་མེད་ཐུག་པ་ཅལ་ལ་
ལ། །སྲན་མའི་ངར་བཏགས་ཡ་ལ་ལ། །སྦང་རུལ་སིངས་པོ་ན་ར་ར། །སོག་མའི་
318



བཞུགས་སྟན་ར་ལ་ལ། ། ཁུར་ཤོག་ཁྱེར་ཤོག་ལྷངས་སེ་ལྷང་། ། ཤིག་གི་ཚང་རག་
ཤར་ར་ར། །སྲོ་མའི་ག་ཤལ་ཉི་ལི་ལི། ། སྡུག་བསྔལ་སྐད་ངན་ལྷངས་སེ་ལྷང་། །
འདུན་པའི་སྒོ་སྟབ་ཁྲིགས་སེ་ཁྲིག ། ཧོར་འདྲའི་གཏེ་འདོན་ཤར་ར་ར། ཁུར་
ཤོག་ཁྱེར་ཤོག་ ལྷངས་སེ་ལྷང༌། ། ཨ་ ཙ་མ་མི་ལུས་ཡི་དྭགས་དངོས། །ཚེ་སྔོན་་་་
བསོད་ནམས་མ་བསགས་པས། ། ད་ལྟ་སྡུག་བསྔལ་ལས་ལ་སྤྱོད། ། དེ་བས་ངན་
སོང་སྡུག་བསྔལ་དྲག ། མི་ལུས་ལན་གཅིག་ཐོབ་པ་ལ། །དམ་ཆོས་མི་བྱེད་ངོ་བོ་
ཁྱང་། །ལག་ན་ནོར་སྐལ་ཡོད་དུས་སུ། །སྦྱིན་པ་མི་གཏོང་ངོ་པོ་ཁྱང་། །རྐང་པས་
ལུས་པོ་འཁྱོག་དུས་སུ། །བསྐོར་བ་མི་བྱེད་ངོ་བོ་ཁྱང་། ། ལྕེ་ཡིས་བླ་འོག་འགྱུར་
དུས་སུ། །མ་ཎི་མི་འདྲེན་ངོ་བོ་ཁྱང༌། །རིག་པ་གསལ་ལ་དྭངས་དུས་སུ། །མཉམ་
པར་མི་འཇོག་ངོ་བོ་ཁྱང༌། ། འོད་གསལ་བྱིང་རྒོད་བྲལ་དུས་སུ། ། རྒྱུན་དུ་མི་་་
འཇོག་ངོ་བོ་ཁྱང་། །ཤུགས་འབྱུང་སྤྱོད་པ་སྐྱོང་དུས་སུ། །ཚུལ་འཆོས་སྤྲོ་བ་ངོ་བོ་
ཁྱང་། །བསྲུང་བྲལ་དམ་ཚིག་གཙང་དུས་སུ། །རྟག་པར་མི་བསྲུང་ངོ་བོ་ཁྱང་། །
ལྷུན་གྲུབ་འབྲས་བུའི་སངས་རྒྱས་ལ། །ལོགས་ནས་སྒྲུབ་པ་ས་མ་ཡ། ། ཞེས་ཟེར་
འཕྲོ་ལ་ཁྱིམ་བྱ་དེ་ཕོ་ཅིག་འདུག་པ་དེས། ཨོ་ཨོང་ཨོ་ཧོང་སྤྲོས་པ་ལ་ཨང་། །ཁ་
ལ་ཟ་རྒྱུ་མེད་པ་ལ། ། རྐུབ་ལ་འདོན་རྒྱུ་ ཨེ་ཧོང་། ། ནུབ་མོ་སྦྱར་བས་མི་ཆོག་་་
པར། ། ཉིན་མོ་ནུས་པའི་སྙིང་རུས་ཨེ་ཧོང་། ། སྟོན་ཀའི་བསམ་བློ་མི་གཏོང་་་་
བར། །དཔྱིད་ཀ་ལེན་པའི་འདོད་ཆེན་ཨེ་ཧོང་། ། ཐུག་ཐལ་སྲན་ཕྱེ་འདེབས་པ་
ལ། །ཉོ་ཆང་རྒྱག་པའི་བློ་ལད་ཨེ་ཧོང༌། །རྐུབ་ལ་གོས་ཐུང་མེད་པ་ལ། །གྲི་གོག་
རིང་པོའི་ཟུར་འཛུག་ཨེ་ཧོང་། །འཆི་ནུས་བློ་གཤེད་མེད་པ་ལ། རྒྱག་འདྲེ་སྐྱུར་
འགོང་ཁ་ཕོ་ཨེ་ཧོང་། །ཨ་མ་རྣམས་ཀྱང་ཨེ་ཨོང། ། གཏིང་ནས་ས་ཐག་ཆེན་པོ་
ལ། །མགོ་བོ་བྲེལ་པོའི་ཁ་ཚན་ཨེ་ཧོང་། སྐྱེ་བསྐོས་བཤོམ་རས་མ་གྲུབ་པའི། །
གོ་ཁའི་མཆོངས་སྟངས་ཨེ་ཧོང༌། །སེམས་ཆུང་ཟས་ཀྱིས་མ་བསྐྱངས་པའི། །ཁྱེར་
319



ཤོག་གྱིས་ཤིག་ལས་མཁོ་ཨེ་ཧོང་། །སྔ་ལན་ཟས་ཀྱིས་མ་བསྐྱངས་པའི། །གཡར་
ཆུག་སྐྱིར་ཆུག་ཁ་རྒོད་ཨེ་ཧོང་། །ཁ་ལ་སྒོ་ལྕགས་མ་བརྒྱབ་པའི། །མི་ཁ་བྱམས་
པོའི་སེམས་འཛིན་ཨེ་ཧོང་། །བུ་ཁྱོ་ལྷ་བཞིན་མ་ཁུར་པའི། །ཚེ་སྨད་སྐྱིད་པོའི་གོ་
ཉལ་ཨེ་ཧོང༌། །ལྐོག་ཟས་རྒྱུ་ངན་མ་སྤངས་པའི། །ནོར་གསོག་ཆེན་པོའི་བྱས་ཡུས་
ཨེ་ཧོང༌། ། སྨན་ཤར་རྣམས་ཀྱང་ཨེ་ཧོང་། ། ཚེ་སྔོན་མེ་ཏོག་མ་ཕུལ་པའི། །སྐྱེ་
འབྲས་ལེགས་པོའི་མཆོར་སྒེག་ཨེ་ཧོང་། ། ཨ་མའི་ཁོང་ནས་མ་གྲུབ་པའི། །སྐྱེ་
རགས་དམ་པོའི་སྐྱེ་གཟུགས་ཨེ་ཧོང་། །ཆུང་ནས་རྐན་མར་མ་བྱུང་བའི། །གདོང་
ལ་མར་ཕྱིག་མཚར་ཞད་ཨེ་ཧོང་། །དཀར་འགྲིག་སོ་ཞོས་མ་གྲུབ་པའི། །རྙིལ་སྔོའི་
འཛུམ་དཀར་གདོང་ངོམ་ཨེ་ཧོང་། །དཀར་ནག་སྤྱི་གས་མ་གྲུབ་པའི། །མིག་ལོག་
འདྲ་བའི་མིག་འཛུམ་ཨེ་ཧོང་། །ཕྲ་སྦོམ་གཉེན་གྱོང་མ་གྲུབ་པའི། །ངུ་སྐད་འདྲ་
བའི་གླུ་ཆུང་ཨེ་ཧོང་། །ཟིམ་འགྲོས་ཕྱི་བལྟས་མི་ཤེས་པའི། །ཇིག་འགྲོས་གྲིབ་མའི་
ཟུར་མིག་ཨེ་ཧོང་། །ཨ་ཀྱང་ཉམས་དགའ་བྱས་པ་ཡིན། །སྟག་ཤར་རྣམས་ཀྱང་ཨེ་
ཧོང་། །ཆུང་ནས་ཡོན་ཏན་མ་བསླབས་པའི། །གཏམ་ལམ་ཡིག་རྩིས་རྩལ་སྣ་ཨེ་
ཧོང་། ། དཔོན་པོའི་ཕྱག་ཕྱིར་མ་བསྡད་པའི། ། དྲག་མདོག་མགོ་མཐོང་གཏམ་
འདོད་ཨེ་ཧོང་། །ཕ་ཡི་བྱེད་ལུགས་མ་མཐོང་བའི། །བུ་མད་མགོ་འདོན་སྐྱོང་དྲན་
ཨེ་ཧོང་། །ཆུང་ནས་ལུས་སྦྱོང་མ་བྱས་པའི། །མདའ་ཁ་དཔའ་རྩལ་འཛོམ་ལོ་ཨེ་
ཧོང༌། །ཟུར་གསུམ་ཐད་ཀར་མ་བསྡད་པའི། །གཡུར་ངོར་དཔའ་བའི་དཔའ་བོ་
ཨེ་ཧོང༌། །གང་སར་རྡོག་པས་མ་ཚུགས་པའི། །རྐང་བྲོ་གླུ་གཞས་མཁས་འདོད་ཨེ་
ཧོང༌། ། ཨ་ཀྱང་ཉམས་དགའ་བྱས་པ་ཡིན། །བཙུན་མ་རྣམས་ཀྱང་ཨེ་ཧོང་། །
འཆི་བ་སྙིང་ནས་མི་དྲན་པའི། ། སྣང་བ་སོ་མ་མ་སྐྱེས་པའི། །བྱ་བྲལ་གཞོན་པའི་
སོ་དཀར་ལ། །བྱི་བོའི་ཞབས་ཏོག་བདེ་ཁྱུག་ཨེ་ཧོང་། །གསོལ་འདེབས་གཏོར་མ་
མཉམ་གཞག་སོགས། ། ཉིན་མཚན་ཆོས་ཀྱིས་མ་འདའ་བའི། ། བལ་ལས་སྐུ་་་
320



མཚམས་དམ་པོ་ཨེ་ཧོང་། །བསོད་ནམས་ཕྱག་འཚལ་མི་ནུས་པའི། །ཡུར་མའི་
ལས་ཀྱི་ལྟོ་འཚོལ་ཨེ་ཧོང་། ། དགོན་གནས་ སྤྱིལ་བསྲུང་མི་མཛད་པར། ། གྲོང་་་
གསེབ་ཐེབ་ཀྱིས་ཕུར་འཕུར་ཨེ་ཧོང་། །དུག་པོའི་བཙེམ་བེར་མི་གྱོན་པར། །རིང་
འགག་སུལ་མང་མཆོར་གྱོན་ཨེ་ཧོང་། །གཏིང་ཤུག་དྲིལ་བུ་མི་སིལ་བར། །ལི་ཐུར་
གའུ་ལྡེ་མིག་གི། ། མོ་མཆོར་སིལ་སིལ་ཁྲོག་ཁྲོག་ཨེ་ཧོང་། ། ཨ་ཀྱང་ཅི་བྱེད་གང་
བྱེད་གྱིས། །བཙུན་པ་རྣམས་ཀྱང་ཨེ་ཧོང་། །རབ་བྱུང་དགེ་ཚུལ་མ་སྒྲུབ་པའི། །
དཀོར་ཕྱིར་ལྷུང་བཟེད་ཆབ་རིལ་ཨེ་ཧོང་། ། ལྐོག་ཏུ་ཕུད་བཞེས་འཁོར་མ་་་་
བསྟེན། །ངོས་སུ་སིང་པོ་ཆུ་བསྲེས་འཐུང་། །སྲོད་ལ་གསོལ་ཞིབ་འགམ་པ་ལ། །
དགོང་ཇ་བུ་རམ་རུང་ཆུ་ཨེ་ཧོང་། གཤིན་པོའི་རྒྱུན་བཞུགས་མཛད་མཛད་
ནས། །ཡུགས་ས་མོ་དང་བཟའ་ཆས་ཨེ་ཧོང༌། །སྐྱབས་འགྲོ་སེམས་བསྐྱེད་མི་ཤེས་
པའི། །མང་ཇའི་ཐོག་ལ་རྒྱུག་ཤར་ཨེ་ཧོང་། ། ཟླུམ་ཁྱེར་སྒྲོ་ཐེབ་མི་མཛད་པར། །
གཅུས་གཞས་གཟན་གྱི་མཇིང་དཀྲིས་ཨེ་ཧོང་། ། སྐུ་ཤམ་འཇོལ་ཀ་མི་མཛད་་་་
པར། ། རྒྱ་བཛེས་རལ་གྲའི་རྫབ་ ཤལ་ཨེ་ ཧོང༌། ། ཕྱག་ལ་འཕྲེང་བ་མི་བསྐོར་་་་
བར། ། ལག་ ཤག་དཔུང་ ཤག་ཆགས་ཕེབས་ཨེ་ཧོང་། ། འཇིག་པའི་སྐྱེལ་མ་མི་
མཛད་པར། །འཕྲང་བརྡུང་འཐབ་མོ་ལས་ཀ་ཨེ་ཧོང་། །རྒྱང་ནས་ཞལ་འཛུམ་མི་
མཛད་པར། །མིག་འཛུམ་བུ་མོའི་མཇིང་སྐྱོག་ཨེ་ཧོང་། ཕཊ་ཕཊ་ད་ནི་ལྷུག་
པར་ཞོག །དེ་འདྲ་བཤད་ན་མང་ནས་མེད། །དགེ་སློང་རྣམས་ཀྱང་ཨེ་ཧོང་། །
སྦྱིན་ནོར་པང་བཏབ་མཛོད་དུ་སྦེད། །རང་ནོར་ཐུག་ཐལ་སྦྱིན་ལེན་ཨེ་ཧོང༌། །ཧེ་
ཧེ་དེ་ནི་སྦོས་ལ་ཞོག །འཚོ་བྱེད་པ་རྣམས་ཀྱང་ཨེ་ཧོང༌། །རྒྱུད་གཞུང་ལག་ཁྲིད་
མ་བྱས་པའི། །འོལ་ཚོད་སྨན་སྦྱོར་ལྟ་ཚོད་ཨེ་ཧོང་། ། ཕན་སེམས་སྙིང་རྗེས་མ་
ཟིན་པའི། །བཏང་རག་སྨན་རིན་ཟ་འདོད་ཨེ་ཧོང་། །སྙོམས་ཆུང་རྩ་ཡུལ་ལྟ་ཙ་
ན། །ཧོར་སྐྱག་སྣ་བཀག་ཟེམ་རེག་ཨེ་ཧོང་། །བུད་མེད་མཛེས་མའི་རྩ་ལྟ་ན། །
321



རྐང་ལག་སེན་གཅུས་མཐེབ་སྒྲེང་ཨེ་ཧོང་། །ཨ་ཀྱང་ཀུ་རེ་ཡིན་ཐུགས་མ་ལོག །
སྤྲུལ་སྐུ་ལྷ་བྲིས་པ་རྣམས་ཀྱང་ཨེ་ཧོང་། །ཚུགས་དང་ཐིག་ཚད་མི་ལྡན་པའི། །ཡ་
ན་ཡོ་ནེའི་གཟུགས་བརྙན་ཨེ་ཧོང༌། །ཚོན་མདངས་སྤྱན་འབྱེད་མི་གསལ་བའི། །
རྒྱུ་ཚོས་ལན་བླའི་མདངས་འབྱེད་ཨེ་ཧོང་། །དགེ་རྩའི་ཡོན་དུ་མི་བསམ་པར། །ལྷ་
རེར་འབྲི་རེའི་གོང་རྒྱག་ཨེ་ཧོང་། །ལྷ་ཁང་ལོགས་བྲིས་མི་གསོ་བའི། །ལག་དལ་
ཐང་སྐུའི་ཁ་ཚོང་ཨེ་ཧོང༌། ། ད་རུང་ཁ་འཆལ་སྣ་ཚོགས་ཡོད། ། མི་ལབ་བྱས་
ནའང་ལབ་སྙིང་འདོད། ། ལྷམ་མཁན་རྣམས་ཀྱང་ཨེ་ཧོང་། །ཁ་ཤ་ཤ་བའི་ཀོ་བ་
དང་། ། གླ་བའི་ཡུ་བ་མ་དྲུབ་པའི། །བལ་བལ་ར་ལྤགས་ཡུ་བ་ཨེ་ཧོང༌། ། གླང་
འབྲོང་གཡག་ཀོ་མ་དྲུབ་པའི། །བ་ཀོ་སྐམ་པོའི་ཀོ་རངས་ཨེ་ཧོང་། །བེལ་ཡངས་
སྣ་བདེ་ཟ་ཁ་དམ། ། གྱོན་པ་མི་འདྲ་བྱུགས་པ་འདྲ། ། གོམ་པ་བརྒྱབ་ཚེ་ན་ཟུག་
སྟེར། ། དེ་འདྲའི་ལྷམ་འདེབས་མི་ཤེས་པར། ། གོན་པའི་དུས་སུ་འམ་གཙིགས་
བསྡམས། ། འགྲོ་དུས་ཀབ་ཏན་ཀབ་ཏན་ཟེར། ། འབུད་པའི་དུས་སུ་ངུ་སྐད་་་
འཆོར། ། རྟིང་པའི་རྨ་རལ་སྐྱི་བཤུས་ཨེ་ཧོང་། ། ཞག་གསུམ་ཚར་དུས་བྱས་་་་་
པས། །ཟླ་གསུམ་ཚིག་པ་ཟ་རོགས་ཨེ་ཧོང་། །མཐིལ་ཆུང་རྒྱབ་ཀྱང་གང་སྤྱད་ཆོག།
ཁག་ཁྱག་ལོས་ཡོང་མི་སྨྲ་བར། ། རྡོག་པ་ཕྲད་སྒོར་ཙམ་རེ་ལ། ། མིག་རེ་བྲེ་རེའི་
གོང་ཐང་ཨེ་ཧོང༌། །ཐུགས་ལ་ཕོག་ན་བཟོད་པར་བཞེས། །འཐག་མཁན་རྣམས་
ཀྱང་ཨེ་ཧོང་། །དང་པོར་སྣལ་ཐག་བྲན་དུས་སུ། །མི་གསུམ་ཚང་རག་བྱས་བྱུང་
ཀྱང་། །རྐུབ་ལ་ཤིག་ཟ་འཕྲུག་ལོང་མེད། །དེ་མིན་མི་གཅིག་ཁ་ཕྱེ་ར། །བསྒུགས་
ནས་སྡོད་དགོས་ཨེ་ཧོང་། །དེ་ནས་ཁྲི་ཁར་འཁྱོལ་དུས་སུ། །རྐང་འཐག་ལག་པའི་
གྲངས་ཀ་ཨེ་ཧོང་། ། སྒྲོམ་བུ་རྒྱུད་ཐེངས་གསུམ་གསུམ་ལ། ། སྣལ་སྐུད་གཅོད་་
ཐེངས་རེ་རེ་ཨེ་ཧོང་། །ཚར་བའི་དུས་ཅིག་བྱུང་ཙ་ན། ། ཁྲོལ་མ་ཚའུ་མིག་རེ་ཨེ་
ཧོང་། ། སྣམ་བུ་དེ་འདྲ་འཐག་པ་ལ། །བྲེ་གོག་ཆེན་པོའི་ཐག་གླ་ཨེ་ཧོང༌། །ད་
322



རུང་གསན་དང་འདིར་ཚོགས་རྣམས། །དངུལ་མགར་བ་རྣམས་ཀྱང་ཨེ་ཧོང༌། །
ཤོག་བུ་ལས་སྲབ་པའི་གའུ་ཨེ་ཧོང༌། །གླ་འབྲེང་ལས་མཉེན་པའི་ལི་ཐུར་ཨེ་
ཧོང་། །འཁྱག་རུམ་ལས་ཁྲོ་བའི་རྩི་སྡོམ་ཨེ་ཧོང་། །རྟ་རྔ་ལས་ཕྲ་བའི་རྣ་ཀོར་ཨེ་
ཧོང་། །ལུང་པ་ལ་མེད་པའི་གོང་རྒྱག་ཨེ་ཧོང་། ། ལྕགས་བཟོ་བ་རྣམས་ཀྱང་ཨེ་
ཧོང་། ། རྣོ་མེད་ངར་མེད་ཀྱི་གྲི་ཆུང་ཨེ་ཧོང༌། ། གླ་བ་ཚེར་མའི་ལྕགས་ཐུར་ཨེ་
ཧོང་། །ཞུན་མ་ཐོངས་པའི་གཤོལ་ལྕགས་ཨེ་ཧོང་། །ཡས་བླུག་མས་འཛགས་ཀྱི་སྒོ་
ལྕགས་ཨེ་ཧོང༌། ཁ་ཡོ་ཡུ་སྐྱོག་གི་ལྕགས་སྐྱོགས་ཨེ་ཧོང་། །རྡོ་འཇོང་སྔོན་མོའི་
མས་གཞི་ཨེ་ཧོང་། །རྐྱལ་གོག་བསུམས་པའི་སྦུད་པ་ཨེ་ཧོང་། །ཆུ་རྡོ་སྔོན་མོའི་ཐོ་
བ་ཨེ་ཧོང༌། །འཕྱི་རས་རྒས་པོའི་སྐམ་པ་ཨེ་ཧོང༌། །རྟ་སྦྲང་རུལ་པའི་སོལ་བ་ཨེ་
ཧོང༌། །མགྲོན་པོའི་ཡོག་པའི་ནོར་གསོག་ཨེ་ཧོང༌། །ཆང་ཐབ་བཟང་པོའི་མགྲོན་
ཤོམས་ཨེ་ཧོང་། །མོན་པ་རྣམས་ཀྱང་ཨེ་ཧོང་། ། ཇོ་བོ་ལ་དད་པ་མེད་པ་ལ། །
ཐག་རིང་ཚོང་གི་སྙིང་རུས་ཨེ་ཧོང་། །མོན་སྐྱེད་དང་འབྲས་དཀར་མེ་ད་པ་ལ། །
རས་དང་ཤོག་བུའི་ཕྲག་འགེལ་ཨེ་ཧོང་། ། འབྲས་ལྕགས་སྨན་དང་བུ་རམ་་་་་
སོགས། །ནོར་ཉན་ཚོང་ཟོག་མེད་པ་ལ། །གཡེར་མ་གཟའ་རུའི་ཟོང་བསྐོར་ཨེ་
ཧོང་། །ཡ་རབས་སྐོར་བ་མི་བསྐོར་བའི། ། མ་རབས་གདུག་འདྲེའི་རྐུན་མ་ཨེ་
ཧོང་། །དྭགས་པོ་རྣམས་ཀྱང་ཨེ་ཧོང་། །ཕོ་འབྲས་རྒྱང་གླུ་རང་བཞིན་བཟང༌། །
དེ་མིན་ལྔ་བའི་ཁུར་ཙ་ཨེ་ཧོང་། །མར་གྱི་དཀར་མེ་མེད་པ་ལ། །ར་ཚིལ་རྣམས་ལ་
མཆོད་མེ་ཨེ་ཧོང༌། །ཁམ་བུ་རྒྱ་ཁམ་མེད་པ་ལ། ། སྤྲེལ་ཁམ་ཨ་ཤུའི་སྐྱུར་ཚོང་ཨེ་
ཧོང་། ། སྟར་ག་སྒོང་ཀོག་མེད་པ་ལ། ། མཛོ་མིག་ཁབ་ཀྱིས་འདུ་བ་ཨེ་ཧོང་། །
དྭགས་ ཕོར་ཅེན་ཆུང་མ་ལགས་པའི། ། སྐྱ་ཕོར་གཟར་གོག་ཚོང་ཟོག་ཨེ་ ཧོང་།
ལེབ་སྟེན་ཐང་གཞོལ་མ་ལགས་པའི། །རེ་ཚལ་འཕྱར་སྡུག་ཁ་རུལ་ཨེ་ཧོང་། །
ནགས་མེའི་ཤིང་དྲི་མ་ལགས་པའི། །རྡུལ་དྲི་ཤིག་གི་ཁ་ཟས་ཨེ་ཧོང་། །ཁ་ནས་
323



21K
རྒྱང་གླུ་མི་རྒྱག་པའི། ། རྐུབ་ནས་སྤྲག་ཕྱེན་མཆོར་གོག་ཨེ་ཧོང༌། ། ཨེ་པ་རྣམས་
ཀྱང་ཨེ་ཧོང་། །གསེར་གྱིས་ཨམ་ཕྲག་མ་བརྒྱུངས་པའི། །ཨེ་སྐད་ལྷམ་སྒྲོག་ཚོང་
ཟོག་ཨེ་ཧོང་། ། ཤ་སྐམ་ཚིལ་ལུ་མ་ལགས་པའི། ། ལ་ཅ་ཆང་རྩིའི་སྐྱོས་མ་ཨེ་་་་
ཧོང་། །གསེར་སྦྲམ་ཐིག་པོ་མ་ལགས་པའི། རག་གན་ཟངས་ཀྱི་ལྕོགས་གཞུ་ཨེ་
ཧོང་། ། ཀོང་པོ་རྣམས་ཀྱང་ཨེ་ཧོང༌། ། མདའ་དང་འཛིང་ཁ་རྩོལ་མེད་པའི། །
འཁོར་གསུམ་ཐོགས་པའི་ཀོང་སྐད་ཨེ་ཧོང་། །རྟ་དང་ཇ་སིག་ཚོང་མེད་པ་ལ། །
ཕོར་ལྟང་ཨོད་མ་ཀོང་ཇ་ཨེ་ཧོང་། །དབྱངས་རྟའི་རྟ་ཕོ་མི་འཆུར་བའི། ། ར་་་
བཟིའི་ཨོཾ་བཟང་མ་ཎི་ཨེ་ཧོང༌། ། མདའ་རེ་འབེན་ལ་མི་ཕོག་པའི། ། ཁ་པོ་ཆེན་
པོའི་མདའ་རྒྱག་ཨེ་ཧོང་། །བཏང་འགྲོ་བཞག་སྡོད་མི་བྱེད་པའི། །ཀག་རང་ཀོག་
རང་ཁྲིམས་མེད་ཨེ་ཧོང་། །མོ་གོས་ལྗང་ཁྲ་མི་སྟེར་བའི། །ཕྱེ་ཕོར་བསྡུས་པའི་བྱི་
རིན་ཨེ་ཧོང༌། །ཨ་ཀྱང་ཉམས་དགའ་བྱས་པ་ཡིན། །དབུས་སྟོད་པ་རྣམས་ཀྱང་ཨེ་
ཧོང་། ། དཀར་མེ་ཚག་ ཤ་མ་ཁྱེར་བའི། ། རེའུ་ཆུང་ ཤ་གཟུག་ཕྲག་འགེལ་ཨེ་་༌་
ཧོང་། ། སྣུམ་བན་མར་རྐྱལ་མ་ཁུར་བའི། ། གོ་སྙོད་སྦང་ཁེབས་ཚོང་ཟོག་ཨེ་་་
ཧོང་། །ཕྱུར་ཕྱེ་གསེར་མདོག་མ་ཁྱེར་བའི། །བ་ཚཱ་ཤི་ཤའི་ཚོང་ཟོག་ཨེ་ཧོང་། །
ཁམས་པ་རྣམས་ཀྱང་ཨེ་ཧོང་། །དངུལ་དང་གླ་རྩི་གསེར་མེད་པའི། །སླེའུ་ཚལ་གླ་
ལྤགས་གླེད་བུ་ཨེ་ཧོང་། །ཁམས་གྲི་རྒུན་འབྲུམ་མ་ཁྱེར་བའི། །མེ་ལྕགས་སོག་པོའི་
ཁབ་རྣམས་ཨེ་ཧོང༌། །ཞོགས་པ་སྔ་མོའི་རྩམ་སློང་ཨེ་ཧོང་། །པདྨེ་ཧཱུྃ་གྱི་མ་ཎི་ཨེ་
ཧོང་། །སྦྱིན་པས་མི་ཆོག་ཀླན་ཀ་ཨེ་ཧོང་། །ཡོད་ཀྱང་སློང་པའི་སྤྲང་སྙོགས་ཨེ་
ཧོང༌། ། རྒྱ་མི་ཨ་མདོ་བ་རྣམས་ཀྱང་ཨེ་ཧོང་། །ཇ་འགྱེད་དར་འགྱེད་མི་གཏོང་
བའི། །འདུ་ཁང་གསར་པའི་སྒོ་དགགས་ཨེ་ཧོང་། ། དར་གོས་གོས་སྣ་མེད་པ་
ཡི། །དྲི་ངན་རྒྱ་འདྲེའི་ནོར་རྫོངས་ཨེ་ཧོང་། །དྲུང་མཆོད་གནས་པ་རྣམས་ཀྱང་ཨེ་
ཧོང་། གསལ་དག་སྙན་གསུམ་མི་ལྡན་པའི། ། སྨྲ་རི་ཤུ་རིའི་སྨོད་མོ་ཨེ་ཧོང་། །
324



གནས་མོ་འཁྲིས་ལ་བྱུང་ཙ་ན། །ཡོང་མདོག་ཁ་པོའི་ཀློག་སྐད་ཨེ་ཧོང༌། །བཞུགས་
གདན་མནན་ནས་མི་བཞུགས་པའི། ། ཁྱི་ཟན་ཆོས་འགོམ་རྒྱུག་ཤར་ཨེ་ཧོང་། །
ནམ་ལ་ཐུགས་དམ་མི་མཛད་པར། །ཡབ་ཡུམ་སྦྱོར་བའི་ཨ་ཉན་ཨེ་ཧོང་། །རང་
ཚུགས་བཟུང་ནས་མི་བཞུགས་པར། །ཞལ་ཏ་མ་ལ་སེན་གཅུས་ཨེ་ཧོང་། །གཞིས་
བསྲུང་སྤྱན་གཡར་མི་མཛད་པར། །ཕྱག་མཛོད་སྦུག་ལ་གཅིག་འཇུག་ཨེ་ཧོང་། །
བཅོལ་བའི་མཆོད་གནས་མི་མཛད་པར། །མ་བཅོལ་ལས་ཀའི་མཁོས་ཤོམ་ཨེ་
ཧོང་། །ཨ་ཁུ་བཙུན་པ་རྣམས་ཀྱང་ཨེ་ཧོང་། །གནས་གཞི་དགོན་པའི་མཆོད་ཞིང་
ལ། །དཀོར་གྱི་བསམ་བློ་མི་གཏོང་བར། །ནམ་ལ་སྲུས་ཀྱི་ཐོག་ཀྲབས་ཨེ་ཧོང་། །
ལྕོག་པོ་ཚར་མའི་བྱིན་རླབས་ཨེ་ཧོང༌། ། སྙེ་ཕུང་ལས་ཀྱང་ཐུན་པ་མང་། །འོང་
ཕུང་ལས་ཀྱང་སྦུམ་ཕུག་མང་། ། གཡོག་པོ་ལས་ཀྱང་བྱ་ར་བ་མང་། །སྔོ་ཚོད་ལ་
ཕུག་རྒྱུ་རི་ཨེ་ཧོང་། ། འོང་བགོས་ཨ་ཕའི་སྐྱུར་འགོང་དང་། གནས་མོའི་འོང་
ཕུང་འོག་འབྲས་ཨེ་ཧོང༌། །གད་མོ་མེད་པའི་བསྟན་ཤིག་དང་། །དེ་ཀ་བྱས་ཀྱི་བུ་
ལོན་ཨེ་ཧོང༌། །སྐྱེ་སྟོང་ཕྲག་བཀལ་འདེད་པ་དང༌། །བུ་མད་མང་པོའི་ཙི་སྒྲ་ཨེ་
ཧོང་། ། ཡང་ཅིག་གསན་དང་འདི་ལྟར་ཡོད། །བྱ་ཕོ་ངས་མ་བསྡད་བྱ་ཕོ་ངས་
ཕྱིན། །བྱ་ཕོ་ངས་ཆོས་འཁོར་ལྷ་སར་ཕྱིན། །དབུས་གཙང་འཛམ་གླིང་མི་རྣམས་
འདུག ། རྒྱ་གར་པ་རྣམས་ཀྱང་ཨེ་ཧོང་། །ནང་པའི་གྲུབ་རྟགས་མི་ཐོན་པའི། །
ཧེ་རུ་ཀ་ཡི་ཆས་སྤྲོས་དང༌། །ཕྱི་པའི་ངན་སྔགས་མི་ཤེས་པའི། །ཧ་ར་ཧུ་རེའི་མཐུ་
སྐད་ཨེ་ཧོང་། ། སྦྱིན་བསྲེག་མཐུ་ལས་མི་ཤེས་པའི། ། བུ་སྟིར་སྡིགས་མཛུབ་ལྟ་
སྟངས་ཨེ་ཧོང་། །རྐྱལ་ཁོག་ཕུ་འདེབས་མི་ཤེས་པའི། །ཕྲང་ལ་བཙར་འགྲོས་བློས་
ལོངས་ཨེ་ཧོང་། །བཟང་དྲུག་སྤོས་ཤེལ་མ་ཁྱེར་བའི། །འགྲོན་བུ་འཇག་འབྲུའི་
ཚོང་ཟོག་ཨེ་ཧོང་། །རྒྱ་སྐད་བོད་སྐད་མི་ཤེས་པའི། །པ་ར་པུ་རོའི་གཤིས་ཉེས་ཨེ་
ཧོང་། །བལ་པོ་རྨས་ཀྱང་ཨེ་ཧོང་། །རང་བྱོན་ལྷ་སྐུའི་གཟུགས་བཟང་དང་། །
325



-..， ，，， “.........…..
，
，
་
，
སིལ་སྙན་ལི་ཏིང་མཆོད་ཆ་དང་། ། བཟོ་སྣ་བཅོ་བརྒྱད་མི་ཤེས་པའི། ། སྟེར་བཟོ་
བཟོ་གའུ་ཙ་ སྡོམ་ཨེ་ཧོང༌། ། མགྱོགས་ལ་ཚར་སྐྱེན་མི་བྱེད་པར། ། ལྟོ་ཕྱིར་ཉི་མ་
གང་ཕྱིད་ཨེ་ཧོང་། །དཔོན་བློ་ཆོས་ལ་མི་དགར་བའི། །བག་མའི་འབུལ་གཡོག་ཨེ་
ཧོང་། ། མངའ་རིས་པ་ཡང་ཨེ་ཧོང་། །བྱི་རུ་སྤོས་ཤེལ་གསེར་སྒམ་དང༌། །ཁ་ཆེ་
ལི་ཤི་རྒྱ་ཚྭ་སོགས། མེད་པའི་རྡོ་རྒྱུས་ཚོང་ཟོག་ཨེ་ཧོང་། །ཅི་སྤྱད་མི་ལེན་མགོ་
མཁྲེགས་ཨེ་ཧོང་། སྣ་ཐུང་ཁམ་གཤིས་པོམ་ཏོལ་ཧེ་ཧོང༌། གཙང་པ་རྣམས་
ཀྱང་ཨེ་ཧོང་། ལྕགས་དང་འཇག་མ་སྣམ་བུ་སོགས། ཚོང་ཟོག་མི་ལྡན་གཙང་
སྐད་ཨེ་ཧོང༌། ཕལ་རྟགས་གཡེར་མའི་སྤྲི་ཡ་ཨེ་ཧོང་། གཟན་སྣམ་འཕྲལ་བའི་
ཉོ་ཆང་ཨེ་ཧོང་། ། དོ་ལོ་སྔོན་མོའི་གཡུ་ཚར་ཨེ་ཧོང་། །འདམ་རིལ་ལ་ཅའི་ཚོང་
སྐད་ཨེ་ཧོང༌། ། རང་ལ་ གོས་ཐུང་མེད་པ་ལ། ། བག་མའི་སྐེ་ལ་སྤོས་ཤེལ་ཨེ་་་
ཧོང་། །ལྷོ་ཁ་བ་རྣམས་ཀྱང་ཨེ་ཧོང༌། །ཆུ་འཐབ་མི་བསད་ཡུལ་དོན་ཨེ་ཧོང་། །
བསང་མའི་ངར་བཤོས་བུ་ཨེ་ཧོང༌། །ཉ་ཆུང་སྐམ་བསྲེགས་གསོལ་རྒྱུར་ཨེ་ཧོང་། །
ཁྱེན་ཆ་འན་ཅིའི་ལབ་ལབ་ཨེ་ཧོང་། །ཀོ་ཐོད་བག་མའི་མཆོར་མགྲོན་ཨེ་ཧོང་། །
དཔོན་ཡིག་རྣམས་ཀྱང་ཨེ་ཧོང་། །ཀ་ཁ་ག་ང་ཚོ་མགོ་བརྙན་འདྲ། །ཅ་ཆ་ཇ་ཉ་ཚོ་
གཟའ་རུ་འདྲ། །ཏ་ཐ་ད་ན་ཚོ་ཞུད་རྟ་འདྲ། །པ་ཕ་བ་མ་ཚོ་གྱང་ར་འདྲ། །ཙ་ཚ་
ཛ་ཝ་སོགས་གཟེ་མ་འདྲ། །ཞ་ཟ་འ་ཡ་རྣམས་དུག་ཆལ་འདྲ། །ར་ལ་ཤ་ས་ཚོ་ཐག་
ཆལ་འདྲ། ། ཧ་ཨ་གཉིས་པོ་ གླུད་གཟུགས་འདྲ། །དེ་འདྲའི་དྲུང་ཡིག་ཆེན་མོ་
བ། ། མདངས་མེད་སོལ་བའི་སྣག་ཚ་ཨེ་ཧོང༌། །གཞུ་ཆག་སྤེན་མའི་སྨྱུ་གུ་ ཨེ་་
ཧོང་། །ཆོས་ཤོག་གཤགས་པའི་ཤོག་བུ་ཨེ་ཧོང་། །ཟ་ར་ཟི་རའི་མགྱོགས་བྲིས་ཨེ་
ཧོང༌། ། སྡེབས་མ་དག་པའི་སྒྲིག་ཚོམ་ཨེ་ཧོང་། ། ར་ལ་ར་མགོ་བཏགས་པ་ཨེ་་
ཧོང་། །པ་ལ་ཧ་བཏགས་དཔོན་ཡིག་ཨེ་ཧོང་། ། ཀའོ་གཅེས་པའི་ཕུལ་བྱེད་ཨེ་
ཧོང༌། །ཨ་ཅེ་བལ་མ་རྣམས་ཀྱང་ཨེ་ཧོང་། །བོང་རྒྱུག་ལྟ་བུའི་སྣལ་མ་ལ། །ཤ་ཟ་
t
326



འདྲ་བའི་སོས་འབྲད་ཨེ་ཧོང༌། །ཐོག་བསྡད་མཐེབ་མོའི་སྒྲིམ་སྐད་ཨེ་ཧོང་། །སོག་
ཕོན་འདྲ་བའི་མོན་གོས་ཨེ་ཧོང་། །བོང་མཇེ་འདྲ་བའི་ཞུད་ཕུད་ཨེ་ཧོང་། །མི་
གཅིག་རྐང་བཙུགས་ཞུད་གཡོག་ཨེ་ཧོང་། །ས་པ་སོ་པེའི་གྲུ་གུ་ཨེ་ཧོང་། །ར་ཚལ་
འདྲ་བའི་སྣམ་བུ་ཨེ་ཧོང༌། ། དེ་ལ་སོགས་པ་མངས་ནས་མེད། ། ཇ་རླུང་ལངས་
ནས་སྨྲས་པ་ཡིན། །བྱ་ཕོའི་ལབ་འཕྲོས་བཤད་པ་ཡིན། །སོ་གྱིས་དང་། ཡོད་
ནས་ཟ་མི་ནུས་པ་ཚོའི་ཁ་ལ་ཐལ་བ་རང་འཐོབ། མེད་ནས་ཟ་སྙིང་འདོད་པ་
ཚོའི་ཁ་ལ་ཐལ་བ་རང་འཐོབ། བོས་པས་མི་ཞུགས་མགྲོན་པོ་ཚོའི་ཁ་ལ་ཐལ་བ་
རང་འཐོབ། མ་བོས་ལྟོགས་ལྷ་ཅན་མགྲོན་པོ་ཚོའི་ཁ་ལ་ཐལ་བ་རང་འཐོབ།
གསར་འགྲོགས་ཅན་ལྷ་སའི་གནས་མོའི་ཁ་ལ་ཐལ་བ་རང་འཐོབ། བྱབ་བློ་ཟོག་
པོ་བླ་མའི་ཁ་ལ་ཐལ་བ་རང་འཐོབ། དགའ་བ་ལ་ཨང་གྱིས་དང་། མི་ལུས་
ཐོབ་པ་འདི་རང་གྱིས་དང༌། སྡུག་པ་ལ་ཨང་གྱིས་དང་། དམ་ཆོས་མེད་པ་
འདི་རང་གྱིས་དང༌། སྐྱོ་བ་ལ་ཨང་གྱིས་དང༌། དམྱལ་བར་འགྲོ་དགོས་པ་འདི་
རང་གྱིས་དང༌། སྤྲོ་བ་ལ་ཨང་གྱིས་དང་། མ་ཎི་གྲངས་ཆོག་པ་འདི་རང་གྱིས་
དང་། ཧེ་འཛུམ་བཀྲ་ཤིས། ཨང་གི་རྒྱ་སྡེའི་ཁྲོམ་པ་ཚོ། །ཕུགས་ཀྱི་བློ་སྣ་ཆོས་
ལ་བསྒྱུར། ། འཕྲལ་ལ་ཕན་པའི་སྐད་ཆ་ཡོད། ། གོ་བ་རྣམས་ཀྱི་ཆོས་སྐལ་་
མཛོད། ། མ་གོ་བ་རྣམས་ཀྱི་སྒྲུང་གླུ་མཛོད། ། རྒན་འཁོགས་རྣམས་ཀྱི་སྐྱོ་གྲོགས་
མཛོད། ། མི་གཞོན་རྣམས་ཀྱི་ཉམས་འཆར་མཛོད། །བུ་མོ་རྣམས་ཀྱི་སེམས་རྟེན་
མཛོད། །བྱིས་པ་རྣམས་ཀྱི་རྩེད་གྲོགས་མཛོད། ། ཡང་ལྷོ་བྲག་ཏུ་ཕྱིན། སྟག་
རས་པ་ན་རེ། ཆོས་རྗེ་རང་ལ་བསྟོད་པ་ཅིག་མཛོད་དང་ཟེར། བསྟོད་རིན་
ཆོག་པ་མེད་བྱས་པས། ཡོད་པ་ཁད་མཛོད་ལ་བསྟོད་དང་ཟེར་བས་འདི་སྐད་
བྱས། འོ་ན། སྒྱུ་འཕྲུལ་མི་ཤིགས་རྡོ་རྗེ་གར་མཁན་པོ། ། སྣ་ཚོགས་ཅིར་ཡང་
སྣོན་པའི་ཡ་མ་ཟུང༌། །བདེ་སྟོང་འཁོར་ལོས་བསྒྱུར་བའི་ཕོ་ཚུགས་ཅན། །འཁོར་
327



འདས་རྫུན་དུ་གོ་བའི་ཧམ་པ་ཅན། །ཞེན་པ་གཏིང་ནས་ལོག་པའི་སྐྱུགས་ནད་
ཅན། ། གཞན་སྣང་སྒྱུ་འཕྲུལ་རྩེད་མོའི་གཡས་ཆུང་པོ། །འཁོར་བའི་ཕྱི་ཐག་་་
བསྟུངས་པའི་མི་ངན་པོ། །ཤེས་རབ་ཕ་རོལ་ཕྱིན་པའི་ལམ་ཡངས་པོ། །འགྲོ་ལ་བུ་
ལྟར་བརྩེ་བའི་སེམས་སྲབ་པོ། ། ཏིག་གཏད་ཅི་ཡང་མེད་པའི་པྲ་ཆལ་པོ། །ནོར་
རྫས་སྨིག་སྒྱུར་མཐོང་བའི་མིག་ནད་ཅན། །གཉེན་ལས་དགྲ་ལ་བྱམས་པའི་གོ་
ལོག་པོ། ། འདུན་མ་གང་བྱུང་ཆོག་པའི་ལས་སློང་པོ། །ཀུན་གྱིས་གསོ་བའི་ཁྲལ་
མེད་དར་རྒན་པོ། །གར་སྐྱིད་ཕ་ཡུལ་བྱེད་པའི་སྟབས་བདེ་པོ། །འཐབ་མོ་བཟའ་
འཐབ་ལས་མེད་དགྲ་མེད་པོ། །རང་སེམས་བླ་མར་གོ་བའི་ལམ་ཟབ་མོ། །ཅིར་
སྣང་སེམས་སུ་ཤེས་པའི་གནད་འགག་ཅན། །གཅིག་ཉིད་དུ་མར་གོ་བའི་རྟེན་
འབྲེལ་མཁན། །དུ་མ་རོ་གཅིག་རྟོགས་པའི་རྦད་ཁམ་ཅན། །བྱས་ནས་བསྟོད་ར་
བཏང་བས། ང་རང་གིས་བལྟས་པས་ཡིན་པའི་བཟོ་འདྲས་བྱུང་། དེ་ནས་
ཡར་འབྲོག་སྒ་འདྲར་ ཕྱིན་ པས། སྒ་འདྲ་བ་རྣམས་ ཀྱིས་ མདའ་ངོམས་ནས།
ངེད་དཔོན་སློབ་བཅོ་ལྔ་དང༌། ཁོང་ཚོའི་དྲག་པ་བཅོ་ལྔ་བྱས་མདའ་རྩེད་པས།
ཁོང་རྣམས་ཀྱིས་ངེད་ལ་སྤྲང་པོའི་མཐོང་བྱས་ནས། རྒྱལ་མི་ཡོང་སྙམ་ནས་གཏེ་
པ་དགོས་ཟེར་བས། ངས་འདི་བྱས། གཏེ་པ་མི་དགོས་ད་ལམ་ངེད་དཔོན་
སློབ་ཀྱི་རྟ་དང་ལུས་ཆས་ཐམས་ཅད་གཉེར་ར་གྱིས་ལ། མདའ་ངེད་རྣམས་ཀྱིས་
ཐོབ་ན། ཁྱེད་རང་ཚོའི་སྟོན་ཐོག་གཅིག་ཀྱང་བསྡུ་རྒྱུ་མི་ཡོང་བ་བྱེད། ཁྱེད་
རང་ཚོར་ཐོབ་ན་རྟ་དང་ལུས་ཆས་ཐམས་ཅད་བྱེད་བྱས་པས། ཁོང་རྣམས་ཀྱིས་
དེ་ཁ་གྱིས། ངེད་ཚོའི་སྟོན་ཐོག་ཉ་ཡིན། ཁྱེད་རང་གིས་མི་ཡོང་བ་ཤེས་ན་
མཆོད་མཛོད་ཟེར། མདའ་བརྒྱབ་པས་ངེད་དཔོན་སློབ་ཀྱིས་ཐོབ། ལྷོགས་
བརྒྱབ་པས་ཀྱང་ཐོབ། ཐེངས་གསུམ་པ་ཡང་ཐོབ་བྱུང་བས། ཁོང་རྣམས་
ཀྱིས་ཤ་ཉོས་ཆང་བཙོས། གསེར་ཞོ་གང་དང་རྒྱལ་གྲབས་བྱས་ནས། ཨ་ཀྱང་
328



སྔོན་མའི་དེ་རྣམས་ཉམས་དགའ་ཡིན་མོད། ད་རྒྱལ་བ་ཞེས་ཟེར་རྟ་ལུས་ཆས་
རྣམས་སྤྲད་བྱུང་བས། དང་པོར་མ་འཆད་ཕའི་བུ། འཆད་ནས་མི་འགྱུར་
ཕའི་བུ་ཟེར་བ་ཡིན། སྔོན་མའི་ཁ་དན་བྱེད་བྱས་པས། ཁོང་རྣམས་བཞད་
གད་དིར་བྱས། འོ་ན་ཞོག གང་དགའ་གྱིས་ཟེར། ངས་དེ་མ་ཐག་ཏུ་ཤོག་
བུ་ལ་འདི་ལྟར་བྲིས་སོ། ཨོྃ་ གཤིན་རྗེ་གཤེད་ཀྱི་བཀའ། ཨཱ། སྐྱེ་མེད་་་་་
དབྱིངས་ཀྱི་ལུང་། །ཧཱུཾ་ཆོས་ཉིད་བདེན་པའི་མཐུ། ཕཊ་རྒྱལ་ཁམས་པ་འབྲུག་
པ་སྨྱོན་པའི་ཡི་གེ། མཚོ་སྨན་རྒྱལ་མོ་ལ་སྤྲིངས་པ། སྒ་འདྲ་བ་དང་ངེད་གཉིས་
མདའ་རྩེད་པའི་རྒྱལ་ལ། ཁོང་རྣམས་ཀྱིས་ཐོབ་ན་ངེད་རྣམས་ཀྱི་རྟ་ལུས་ཆས་
རྣམས་བྱེད་པར་བྱས། ངེད་རྣམས་ཀྱིས་ཐོབ་ན་ཁོང་ཚོའི་སྟོན་ཐོག་དགག་པར་
ཁ་ཆད་བྱས་པ་ཡིན་པས། མདའ་ངེད་ཀྱིས་ཐོབ་པ་ཡིན་པས། ཁོང་རྣམས་ཀྱི་
སྟོན་ཐོག་ཉ་ཡིན་པས་ན། ཉི་མ་དེ་རིང་ནས་བཟུང་ཉ་ཆེ་བ་རྟ་ཙམ་ཅི་སྨོས།
ཆུང་བ་རྒྱ་ཁབ་ཙམ་ཡང་མ་གཏོང་བར། སྡོམ་གཅོད་ཀྱི་དམ་གྱིས་ལས། སླར་
ཁ་མཐུན་བྱུང་ནས་ཉ་ཐོང་ཟེར་བའི་ཡི་གེ་བྱུང་ན་མ་གཏོགས་གཞན་མ་སྡོམ་པར་
གྱིས། ཕྱི་ལོ་ཧོར་ཟླ་ལྔ་པའི་ཚེས་ཉེར་བདུན་ལ་ཆོས་ཀྱི་ཁང་ཡངས་ནས་ཐོ། བྱ་
བ་བྲིས་ནས་མཚོ་ལ་བསྐྱུར་བཏང་བས། ཕྲལ་དུ་ཉ་རྡོག་པོ་གཅིག་ཀྱང་མ་བྱུང་
བར། ཟླ་བ་གཅིག་གི་རིང་ལ་སྒ་འདྲ་རྣམས་ལྟོགས་རིར་ཤི་ལ་ཁད་བྱུང་ནས་ང་
ཡི་རྩར་བྱུང་སྟེ་ཆོས་རྗེ་རིན་པོ་ཆེ་སེམས་ཅན་གྱི་དོན་མཛད་མཁན་ཡིན་པ་ལ་
གནོད་པའི་འདི་འདྲ་མི་མཛད་པ་ཞུ་ཟེར་ངོ་ཆེན་སྦྲན། འབུལ་བ་མང་པོ་ཁྱེར་
ནས་བྱུང་བས། ང་རང་ཡང་རྡོ་བརྡུང་བའི་བར་དུ་ལག་པ་ཚུད་ཀྱི་དོགས་ནས།
གཤིན་རྗེ་ཆོས་ཀྱི་རྒྱལ་པོའི་དྲུང་དུ་བསྐོར་ཡང་འདི་བཏང་ངོ༌། དུས་གསུམ་
སངས་རྒྱས་བྱང་སེམས་རྣམས་ཀྱིས་བཀའ་བགྲོས་ནས། ལས་དགེ་སྡིག་གི་ཤན་
འབྱེད་ལ་བསྐོས་པའི་ལས་ཀྱི་རྒྱལ་པོའི་དྲུང་དུ། ཞུ་བ། དེང་སང་ལམ་དཀར་
329



ནག་གི་དབྱེ་མཚམས་དགེ་བ་བྱེད་མི་རྣམས་ལ་གསུང་སྙན་ཐུགས་འདོགས་ཀྱི་གཞི་
ལེན་དང༌། རྒྱ་མ་ཁ་སྦྱོར་དང་ལྕགས་ཁང་མེད་དང༌། ཤལ་མ་རི་ལ་སོགས་
པའི་བཞུགས་མཚེར་སོ་སོར་སྐྱེལ་བ་སོགས་ལུགས་གཉིས་ཀྱི་གནང་སྐྱོང་ཚུལ་དང་
མཐུན་པར་གནང་གི་ཡོད་པའི་སྐད་ཆ་ཐོས་པས། སེམས་དགའ་ལ་སྐྱོ་བ་ཅིག་
བྱུང་ལགས། བདག་ཀྱང་སྐུ་མདུན་དུ་སྐོར་ཙམ་ཞིག་ཡོང་བ་མ་གཏོགས་དབུ་
ལྷུང་བའི་དབྱེ་འབྱེད་ཀྱི་རིགས་ནི་གནང་མི་དགོས་པར་ཕྱིར་བྱས་ཆོག་པའི་གྲབས་
རང་བྱེད་བཞིན་པར་གནས་ལགས། མཚམས་ཞུས། སྒ་འདྲ་བ་དང་ངེད་
གཉིས་མདོས་པ་ཅིག་གི་གཞི་ཡོད་པར་བརྟེན། དེ་སྟོངས་སུ་མཚོའི་ཉ་རྣམས་
སྲོག་བསླུས་ནས་ལེགས་སམ། བཀག་ནས་ཟླ་བ་གཅིག་སོང་བས། སྒ་འདྲ་བ་
རྣམས་ལྟོ་ཆད་ནས་མེད་ཟེར་ཞུ་བ་གསོལ་དུ་བྱུང་བས། ང་རང་གིས་ཐག་མ་
ཆོད་པར། སྐུ་དྲུང་དུ་རྒྱུ་མཚན་ཕུལ་འབྲས། ཉ་བཏང་ནས་སྒ་འདྲ་བ་གསོས་
ན་ལེགས་སམ་མི་ལེགས་ཀྱི་གསལ་ཆ་ཕྲལ་གནང་ཡོད་པ་མཁྱེན་མཁྱེན། ད་ལྟ་མི་
ཡུལ་གྲམ་པ་སྒང་ནས་ཕུལ་བ་དགེ། ཅེས་པ་ལ་ཞུ་ལན་གནང་བྱུང༌། འབྲུག་པ་
ཀུན་ལེགས་པའི་ཡི་གེ་རྟེན་དང་བཅས་པ་འབྱོར། དོན་འབྲས་དེ་བཞིན་ཡིན་
འདུག་པར། ལན་འཕྲལ་ཡོང་དགོས་ཟེར་བ། སེམས་ཅན་རང་རང་གི་ལས་
མྱོང་དགོས་རྒྱུ། ཉ་རྣམས་ཁོ་རང་ཚོ་སྔོན་གྱིས་ལན་ཆགས་འཇལ་བསྙེག་ཡིན་
པར་ངེད་རང་རྣམས་ཀྱིས་སྐྱོབ་ཅི་ཐུབ། ངེད་དཔོན་གཡོག་ཀྱང་སྙིང་ཆུང་བ་
མིན་ཏེ། སེམས་ཅན་རྣམས་ཀྱི་ལས་དཀར་ནག་གི་ཤན་འབྱེད་ལ་བསྐོས་པ་ཡིན་
དུས། ཁོ་རང་སོ་སོར་ངེད་ཚོས་ནི་ཕན་གང་ཐོགས་བྱས་རུང་གནོད་པ་རང་ལ་
མངོན་ནས་དམྱལ་བའི་སྡུག་བསྔལ་དགོས་འདུག་པ། དེ་བཞིན་ཉ་རྣམས་ཀྱང་
ཡར་འབྲོག་མཚོ་ལ་མ་སྐྱེས་རུང་། ལུས་ངན་དེ་ལེན་དགོས་པའི་ལས་དེ་མ་ཟད་
ཀྱི་བར་དུ་ཉའི་སྐྱེ་བ་བླངས་ནས། ལུས་ཀྱིས་བསག་པའི་ལན་ཆགས་ལུས་ཀྱིས་
330



ལེན་དགོས་པ་ལས་འོས་མེད། ཁྱད་པར་སྒོ་འདྲ་བ་རྣམས་ཀྱི་ལྟོ་སྐལ་དུ་དང་པོ་
ནས་བསྐོས་པ་ཡིན་ཅིང་། ཉ་མ་བྱུང་ན་ཁོང་ཚོས་བརྡུང་འཕྲོག་སྲོག་གཅོད།
གཞན་དུ་བྱ་རི་དྭགས་སོགས་སྡིག་པ་གང་བྱས་ཀྱང་ཆོག་པས། ཉ་མ་དགག་པར་
ཐོངས། ཁོང་རྣམས་ཀྱིས་ཀྱང་ཉ་ཐང་ལ་མ་འཕང་བ་ཐོན། རྣ་བར་འདོགས་
ན་ཙ་ཆུང་ཅིག་ཡོད་པ་དེ་ཆད་ལ་སྡུག་ཡུན་ཐུང་དུ་ཆུག་གྱིས། ད་ལྟ་གཤིན་རྗེའི་
མདུན་ས་ཐོང་བ་ལྕགས་ཀྱི་གྲོང་ཁྱེར་ནས་བྲིས། གསུངས་པའི་ཞུ་ལན་བྱུང་མ་
ཐག་མཚོ་སྨན་རྒྱལ་མོ་ལ་ཡི་གེ་འདི་ལྟར་བསྐུར་རོ། མཚོ་སྨན་རྒྱལ་མོ་ལ་བསྐུར་
བ། སྔར་ཡི་གེ་བྱུང་ན་ཉ་ཐོངས་བྱས་པ་ལྟར། འདི་སྐོར་ལབ་མ་ཉུང་ཙམ་གྱི་
ཁོག་ནས་ཉ་བཏང་ཆོག་པ་ཡོད་པས། ཉི་མ་དེ་རིང་ནས་བཟུང་ཉ་དམངས་མས་
མགོ་བྱས། སྤྲ་བ་མགོ་ལེབ་ཀྱིས་གཞུག་བསྡུས་པའི་ཉ་རྣམས་ཚོ་བ། རུལ་པ་
ཉུང་བ། བྲོ་བ་ཆེ་བ་རྣམས་ཕྲལ་དུ་གློད་པ་གྱིས་བྱས་ཡི་གེ་བཏང་བས། དེ་
འཕྲལ་ལ་ཉ་སྣ་བརྒྱ་དང་བརྒྱད། ཞིམ་ལ་མང་བ་བྱུང་ངོ༌། སོ་ གྱིས་དང༌།
ལས་ངན་སྡིག་པ་མ་སྤངས་ན་གྱིས་དང༌། ཅི་བྱས་ཀྱང་སྐྱོབ་མི་ནུས་པ་འདུག་
གྱིས་དང༌། ཉའི་སྲོག་ངས་བསྐྱབས་ཀྱང་གྱིས་དང༌། གཤིན་རྗེ་ཆོས་རྒྱལ་གྱིས་
ཤགས་ཕྱེ་སོང་གྱིས་དང༌། དེ་ནས་ཡར་འབྲོག་ནས་ཚུར་ཡོང༌། དོལ་གྱི་ཕུ་ན་
གྲོང་ཆུང་ཅིག་འདུག་པར། མི་གཞོན་ལྷ་རྒྱལ་བྱ་བ་གཅིག་གིས་ ཞབས་ཏོག་
གཟབ་ནས་བྱས། ཁོ་ན་རེ། ངས་ཆོས་ལ་འགྲོ་གྲབས་ཡང་ཡང་བྱས་པས་ཀྱང་།
ཕ་མ་ཉེ་འཁོར་རྣམས་ཀྱིས་བཤོལ་ནས་གཏོང་མ་ཉན། ང་ལ་ཡུལ་གཞིས་ཆེན་པོ་
ཡོད་དེ་ནམ་ཕུགས་ཆོས་རང་བྱེད་ཟེར་ཆོས་ལ་མོས་པ་འདུག་པས། ངས་ཁོའི་ཕ་
མ་ཉེ་འཁོར་རྣམས་ལ་གཏམ་རྒྱུད་འདི་བཤད་དོ། སྔོན་གྱི་དུས་སུ་ཡུལ་དབུས་
འགྱུར་ཚལ་གྱི་རྒྱལ་པོ་ཤིང་རྟ་བཅུ་པ་ཞེས་བྱ་བའི་བུ་ཀུན་ཏུ་དགེ་བྱ་བ་ཆོས་དྲན་
འཆི་ བ་ ལ་ འཇིགས་ ནས་ བྲོས་ ཏེ། ནགས་ གསེབ་ ཅིག་ ཏུ་ བསྡད་ པ་ ལས།
་
་
་་་་
་
་་་ ལ༤ ***
**
，
༣ *སོ
་བ , *,+ ཐཏྟཾ * - ༣, ཐ ད **; ཉིཀ༌
：
:༌
**V=4 ཟd t#sgམts;, ཚིཥ f: 1ཧམཾ ་ ་
331



འཁོར་གཡོག་ཡབ་ཡུམ་ ཐམས་ ཅད་ཀྱིས་བཙལ་བས། རྒྱལ་པོ་ཀུན་ཏུ་དགེ་
ནགས་གསེབ་ཅིག་ན་བསམ་གཏན་བསྒོམ་ཞིང་འདུག་པ་ལ། ཡུལ་མ་གྷ་དྷའི་
རྒྱལ་པོ་དགའ་བའི་འོད་ཅེས་བྱ་བས་ངོ་ཆེན་བྱས་ནས་སྨྲས་པ། ཁྱིམ་བཟང་
དཔལ་དང་ལྡན་པ་དེ་བོར་ནས། །ནགས་ཁྲོད་ཤིན་ཏུ་དབེན་པར་ལུས་བསྟེན་
པ། །བདུད་ཀྱིས་བསླུས་སམ་ཡང་ན་སྨྱོ་བར་ངེས། །ཤིན་ཏུ་འཁྲུལ་བས་བདག་ལ་
ཚུར་གསོན་ལ། །རྒྱལ་པོའི་སྲིད་བཟུང་ཆོས་ཀྱང་ཁྱིམ་དུ་སྤྱོད། ། ཞེས་སྨྲས་པ་ལ།
རྒྱལ་བུ་ཀུན་ཏུ་དགེས་གསོལ་བ། ལྷ་བདག་ཁྱེད་ཀྱིས་གསུངས་པའི་ཚིག་འདི་
རྣམས། །བྱམས་ཏེ་བདག་གི་དོན་དང་ཤིན་ཏུ་འགལ། །ནགས་ཁྲོད་དབེན་པར་
ཤིན་ཏུ་གནས་མཐོང་ན། །འཁོར་མང་རྒྱལ་པོའི་ཕོ་བྲང་ཚང་རུལ་འདྲ། ཡང་
རྒྱལ་པོས་སྨྲས་པ། རྒྱལ་སྲིད་འཛིན་པར་མི་བྱེད་ཀྱང་། ། ཁྱིམ་དུ་བཞུགས་ལ་
དགེ་སྦྱོར་གྱིས། ། ཡང་རྒྱལ་བུས་སྨྲས་པ། ཁྱིམ་ཞེས་བྱ་བའི་བསོད་ནམས་་་
ཀྱང་། ། སྔ་མ་བྱས་པའི་ཉོན་མོངས་ལ། །ཕྱི་མ་བྱེད་པ་ཤ་ཐང་ཆད། ། ཕྱི་མ་ནི་
སྦུལ་གྱི་ཚང་དང་འདྲ། །ཞེས་གསུངས་པ་དང་། ཡང་རྒྱལ་པོས་སྨྲས་པ། ཡུལ་
དུ་སྡོད་པར་མི་བྱེད་ཀྱང་། །འཁོར་མང་ནང་དུ་དམ་ཆོས་གྱིས། དེའི་ལན་སྨྲས་
པ། སྟོང་ཉིད་སྒོམ་པའི་གོ་འཕང་མ་ཐོབ་ན། །ཐོས་མང་ཚིག་ལ་མཁས་པ་ནེ་ཙོ་
འདྲ། །བསོད་ནམས་འདུ་འཛིས་གཡེངས་པ་སྙིང་རེ་རྗེ། །ཡང་རྒྱལ་པོས་སྨྲས་པ།
འཁོར་མང་རྟེན་མང་བརྟེན་པར་མི་བྱེད་ཀྱང་། ། ནོར་རྫས་བཟུང་ལ་སྦྱིན་པ་་
ཐོངས། །དེ་ལ་ལན་དུ་སྨྲས་པ། གསེར་གྱི་རི་ལ་གཡུ་ཡི་ཀློང་རྡོལ་ཀྱང༌། །ནོར་
གྱི་འོས་སུ་སེམས་ཉིད་ཆོག་ཤེས་བཟང༌། ། ཡང་རྒྱལ་པོས་སྨྲས་པ། ནོར་རྫས་
འཛིན་པར་མི་བྱེད་ཀྱང་། །འཁོར་འདབ་རྟེན་ལ་དགོས་པར་གནོས། །དེའི་ལན་
དུ་སྨྲས་པ། དཔལ་གྱི་རི་ལ་གསེར་གྱི་ཆུ་བླུག་ཀྱང་། །སེམས་ཉིད་སྟོན་པ་བླ་མེད་
དཀོན་མཆོག་བཟང་། ། ཡང་རྒྱལ་པོས་སྨྲས་པ། འཁོར་འདབ་བསྟེན་པར་མི་
332



བྱེད་ཀྱང་། །མལ་གོས་བཟང་ལ་མཛེས་པར་བྱོན། །དེའི་ལན་དུ་སྨྲས་པ། ཆོག་
ཤེས་འཚོ་བའི་ཚེམ་དུག་གྱོན་མཐོང་ན། ། དར་བེར་ལྷབ་ལྷུབ་གྱོན་པ་སྙིང་རྗེའི་
གནས། །ཡང་རྒྱལ་པོས་སྨྲས་པ། གོས་བཟང་མཛེས་པར་མི་བྱེད་ཀྱང་། །ཁ་
ཟས་བཟང་པོ་ཞིམ་པར་ཟོ། །དེའི་ལན་དུ། མ་རིག་རྣམ་རྟོག་ཟས་ཀྱི་སྨན་དང་
བཅུད། །དྲི་མེད་བསོད་ནམས་ཟས་ནི་བདུད་རྩི་འདྲ། ། རྒྱལ་བུས་དེ་སྐད་ཅེས་
སྨྲས་པ་དང་། རྒྱལ་པོ་དགའ་བའི་འོད་དེ་ཟེར་རྒྱུ་ཟད་པར་གྱུར་ནས། ཞལ་
རོག་པར་ཅང་མི་སྨྲ་བར་གྱུར་ཏོ། འཁོར་བ་མི་རྟག་སྒྱུ་མའི་ཆོས་འདི་ལ། །བླུན་
པོ་ཆགས་ཤིང་མཁས་པས་སྨད་པའི་གནས། ། དེ་བས་བདག་ཀྱང་དགོན་པར་
མཆིས་པ་ལགས། །རྒྱལ་པོ་ཉིད་ཀྱང་དགོན་པར་གནས་པ་བཟང༌། ། ཞེས་གྲོས་
བཏང་པས། རྒྱལ་པོ་དགའ་བའི་འོད་ཀྱང་སྐྱེ་ཤི་ལ་འཇིགས་ནས། རྒྱལ་སྲིད་
བོར་ཏེ་ཆོས་མཛད་པ་ཡིན་འདུག་ལ། འདུལ་བ་ལུང་ནས་བཤད་འདུག་པ་ལྟར།
དཔེར་ན་རྒྱལ་པོ་རྒྱལ་སྲིད་དང་མངའ་ཐང་ལ་མི་ཆགས་པར་རི་ཁྲོད་དབེན་པ་
བསྟེན་ན། བུ་ལྷ་རྒྱལ་ཀྱང་དད་པ་ཡོད་ཐོག་ལ་ཆོས་གྱིས། རྗེས་ལ་ཆོས་བྱེད་དོ་
བྱས་ཀྱང་འཇིག་རྟེན་འདི་བློ་བྲིད་མགོ་སྐོར་བ་མཁས་དྲགས། བློ་འགྱུར་འགྲོ་
བས་རྩིས་སུ་མི་རྡུག ཁྱེད་ཕ་མ་གཉིས་དང་ཉེ་འབྲེལ་ཚོས་ཀྱང་བུ་མོ་འདི་ལ་
མག་ པ་ལོང་ལ་འཇིག་རྟེན་བྱེད་དུ་ཆུག ཁོ་ ཆོས་ བྱེད་ པའི་ གེགས་ མ་བྱེད།
ཁྱེད་ཐམས་ཅད་ཀྱིས་འཁོར་བའི་ས་བོན་སྒྲུབ་པས་ཁོས་ཆོས་རྣམ་དག་ཅིག་བྱུང་ན་
ཁྱེད་རང་རྣམས་ལ་ཡང་ཚེ་འདི་དང་ཕྱི་མ་གཉིས་ཀར་ཕན་ཐོགས་པ་ཅིག་ཡོང་བ་
ཡིན། ཡང་དེ་འདྲ་མ་བྱུང་རུང་། སེར་གཟུགས་བྱས་པས་རི་ཁྲོད་དང་དགོན་
པར་ཞག་རེ་ལས་མ་བཞུགས་ཀྱང་། ཆོས་པ་ཡིན་སྙམ་པའི་བསམ་པ་བཟང་པོ་
དང་མ་ཎི་རེ་ལས་མ་བྱུང་ཡང་བགྲངས་ཡོང་བསམ་པ་ཡིན། རྗེ་དུས་གསུམ་
སངས་རྒྱས་ཆོས་ཀྱི་རྗེ། ། དཔལ་རྒྱལ་དབང་ཆོས་རྗེའི་ཞབས་ལ་འདུད། །ང་བྱ་
333



བཏང་འབྲུག་སྨྱོན་ཀུན་ལེགས་པ། །ཕྱི་སྣང་བ་བདེན་མེད་ཉིད་དུ་རྟོགས། །ནང་
རིག་པ་གསལ་ལེ་སིང་ངེ་བ། །ཕྱི་སྣང་བ་ཐམས་ཅད་འཁྲུལ་སྣང་ཡིན། །འཁྲུལ་པ་
ཡིན་པའི་ཁོག་ཏུ་ནི། །ཕྲལ་གང་སྣང་བ་བདེ་ན་སྐྱིད། །དེ་བས་སྤྲ་འཆལ་འགའ་
ཞིག་ལབ། །དེ་ནས་ཡང་གོང་དཀར་ལ་ཕྱིན། དཔོན་ས་འགྲོ་བའི་མགོན་པོ་
དང་མཇལ། བདག་རྐྱེན་ཡག་པོ་གནང་བྱུང་དུས། གར་མཁན་བླ་མ་བཀྲ་
ཤིས་སུ་སྐྱེས་པ་དེ་དྲན་ནས་གར་འདི་ལྟར་བྱས་པ་སྙམ་དུ་ཡིད་ལ་ཤར་ནས་འདི་
བཏང་ངོ་། འོ་དང་ལེགས་སོ། བཀྲ་ཤིས་སྨོན་ལམ་གྱི་གར་ལ་སོང་ན། ཉི་མ་
དེ་རིང་ནས་རྐང་པ་གར་སྟབས་སུམ་བརྒྱ་དྲུག་ཅུ་བསྒྱུར་ནས་འདུད་འདུལ། དེ་
ཡང་དཔའ་བོ་རྣམས་རྡོ་རྗེའི་གར། མཁའ་འགྲོ་རྣམས་ཚོགས་ཀྱི་གར། ཆོས་
སྐྱོང་རྣམས་རྫ་འབག་གི་གར། གཙོ་བོ་རྣམས་འདུན་མའི་གར། སྟག་ཤར་
རྣམས་དཔའ་རྩལ་གྱི་གར། མོ་བཙུན་རྣམས་མཛངས་ཀྱི་གར། སྨན་ཤར་
རྣམས་སྤྱང་དྲུང་འཛོམས་པའི་གར། བཙུན་པ་རྣམས་དག་སྣང་གི་གར། ཕྲུ་
གུ་རྣམས་ ཕན་ཐོགས་ལག་ཏུ་ལེན་པའི་གར། རྒན་འཁོགས་རྣམས་གཡང་་་་
ཆགས་པའི་གར། ཕྱེ་སྐུར་རྣམས་རྩམ་པ་མང་པའི་གར། ཚིལ་སྒོར་ཐུག་རྡོར་
ནོན་ཆེ་བའི་གར། ཉང་བུ་ཆང་ཞིམ་པའི་གར། གོ་སྟོད་བཞུགས་ཡུལ་སྤྲོ་བའི་
གར། གོ་སྨད་མིག་འཛུམ་སོ་དཀར་གྱི་གར་ལ་སོགས་པ་ཡོང་བ་ཡིན། ཡང་
གར་མཁན་བླ་མ་བཀྲ་ཤིས་ གར་རྩེ་བ་ལ་སོང་ན། གླུ་སྣ་བདུན་བརྒྱ་ཉི་ཤུ།
གར་སྣ་སུམ་བརྒྱ་དྲུག་ཅུ། དོན་ཟབ་པ་ལ་སོང་ན་བརྗོད་པའི་མཐའ་དང་བྲལ།
འགག་མེད་ཀྱི་རྩལ་ལ་སོང་ན། ཆོས་ཕུང་བརྒྱད་ཁྲི་བཞི་སྟོང་། དོན་ཅིག་ཏུ་
བསྡུ་བ་ལ་སོང་ན། རང་སེམས་ལ་འདུས་པ། དང་པོ་ཀུན་གཞི་འཁོར་འདས་
སྤྱི་ལ་ཁྱབ་པ་རང་བཞིན་གཅིག་པའི་གར། དཱ་ལྷོ་ཕྱོགས་དཔལ་གྱི་རི་ལ་སྤྲུལ་
པའི་གར་མཁན་མིང་སྲིང་གསུམ་གྱིས་གར་རྩེད་པས་བྱིན་རླབས་ཞུགས་ནས་རྡོ་རྗེ་
334



འཆང་གི་གསུང་དོ་ཧ་གླུར་བླངས་པའི་གར། བྱ་རྒོད་ཕུང་པོའི་རི་ལ་བཅོམ་ལྡན་
འདས་ཐུབ་པ་ཆེན་པོས་བཀའ་ཤེས་རབ་ཀྱི་ཕ་རོལ་དུ་ཕྱིན་པ་གསུངས་པ་གཟུགས་
ནས་རྣམ་མཁྱེན་གྱི་བར་གྱི་ཆོས་ཐམས་ཅད་འགྲོ་འོང་དང་བྲལ་བ་སྟོང་ཉིད་ཡིན་
པའི་གར། འོག་མིན་ཆོས་ཀྱི་དབྱིངས་ཀྱི་ཕོ་བྲང་དུ། ཆོས་སྐུ་རྡོ་རྗེ་འཆང་ཆེན་
པོས་སྒྱུ་འཕྲུལ་དག་པའི་འཁོར་ལ་ཆོས་འཁོར་རྒྱུད་སྡེ་བཞི་གསུངས་ནས་ཐེག་ཆེན་
གསང་བ་ཆེན་པོས་དབང་རྣོན་ཚེ་གཅིག་ལུས་གཅིག་ལས་སངས་རྒྱས་ཀྱི་གོ་འཕང་
ལ་འགོད་ནུས་པ་དང་། སྐྱེ་བ་ཕྱི་མ་ལ་ངན་སོང་ནས་འཕོས་ཏེ་འཚང་རྒྱ་བའི་
གར་ལ་སོགས་པ་མང་པོ་ཅིག་ཡོད་པ་ཡིན་ཏེ། མང་ན་ནི་རྒྱལ་པོའི་སྙན་ལྷུང་།
ཉུང་ན་ནི་བློན་པོའི་བརྡའ་མི་འཇོལ། དཱ་གར་མཁན་བླ་མ་བཀྲ་ཤིས་གར་རྩེ་
བོར་སོང་ན། ཕྱིའི་གར་ལུས་ གཅུན་པས་རྩ་དང་རླུང་ཐམས་ཅད་དབུ་མར་
འཇུག་པའི་གར། ལུས་ཀྱི་ཉེས་ལྟུང་སྤོང་བ་ལ་ཆོས་གོས་རྣམ་གསུམ་གྱི་གར།
ངག་གི་ཉེས་ལྟུང་སྡོམ་པ་ལ། ཚིག་རྩུབ་ཕྲ་མ་སྤོང་བའི་གར། དྲག་པོ་དགྲ་
བགེགས་སྒྲོལ་བ་ལ་སྔགས་པ་དམ་ཚིག་ཐུབ་པའི་གར། ཕྱྭ་གཡང་ནི་འགུག་པ་ལ་
བོན་པོ་གཤེན་རབ་མི་བོ་དང་བསྟུན་པའི་གར། ལྡན་འདུས་རྐྱེན་ནད་གསོ་བ་ལ་
ལྷ་རྗེ་བྱང་སེམས་དང་ལྡན་པའི་གར། སངས་རྒྱས་ཀྱི་བསྟན་པ་འཛིན་པ་ལ་སྡོམ་
གསུམ་གནད་གཅིག་ཏུ་བསྲུང་ཐུབ་པའི་གར། རི་ཁྲོད་དུ་སྒྲུབ་པ་བྱེད་པ་ལ་འཆི་
བ་སྙིང་ནས་བསམ་པས་སྐྱིད་སྡུག་ལ་གདམ་ཁ་མེད་པའི་གར། མཚན་ཉིད་པའི་
གྲྭ་སར་སྡོད་པ་ལ་རིག་པ་གནམ་ལྕགས་ཀྱི་སྡེར་མོས་ཕས་ཀྱི་རྒོལ་བ་ཚར་གཅོད་
པའི་གར། མཐར་ཐུག་སངས་རྒྱས་སྒྲུབ་པ་ལ་རང་ལས་གཞན་གཅེས་པའི་གར།
གཏིང་ནས་བློས་བཏང་ཐུབ་པའི་དཀོན་མཆོག་སྤྱི་བོར་འཁུར་བ་ནམ་གཞག་་་་
གཏན་གྱི་འདུན་མའི་གར། སངས་རྒྱས་ལག་བཅངས་སུ་འཁྱེར་བ་དམིགས་
མེད་སྙིང་རྗེ་བྱང་སེམས་ཀྱི་གར། རྫོགས་པའི་སངས་རྒྱས་ཐོབ་ནས་འགྲོ་དྲུག་
335



འཁོར་བ་ནས་འདྲེན་པ་ལ་སྙིང་སྟོབས་ཚད་མེད་པའི་གར་ལ་སོགས་པ་དེ་འདྲའི་
སྡེ་ཚན་གྱི་གར་མང་པོ་འདུག་སྟེ། ད་ཡན་ཆོད་རྡོ་རྗེ་ཕུར་པའི་ལས་ཚོགས་དང་
འདྲ་བར་སྟོད་ལས་བྱང་ཆུབ་སྒྲུབ་པ་ལ་འགྱུར་མེད་ཆོས་དབྱིངས་ཀྱི་ཕུར་པའི་གར།
ད་འདི་ནས་མར་ལ་ལས་ངན་བསགས་པས་འཁོར་བར་འཁྱམས་པ་ལོ་བརྒྱ་སོང་
ཡང་བསམ་པ་མ་རྙེད་པ་རྒད་པོའི་གར། ལྟོ་གོས་ཐམས་ཅད་སྦྱིན་པས་མ་ཎི་
འདྲེན་ཅིང་བསྡད་ཆོག་པ་འདུག་རུང་གཟར་མགོ་བློས་མི་ཐོངས་པ་རྒན་མོའི་གར།།
གཅེས་པར་གསོས་ནས་དྲིན་ལན་ལོག་པར་འཇལ་བ་ཕྲུ་གུའི་གར། ཞི་དྲག་གི་
ཞབས་ཏོག་ཕ་མེས་ཀྱི་བསྒྲུབས་ནས། ཤུལ་གྱི་བུ་ཚ་བྱམས་དང་ཤོག་གིས་མི་སྐྱོང་
བར་མཐར་འདེད་ཆད་པ་རྒྱག་པ་དཔོན་པོའི་གར། ས་ཞིང་ཐམས་ཅད་སྦྱིན་
ཀྱང་མི་མགུ་བར་ངོ་ལོག་བྱེད་པ་གཡོག་པོའི་གར། ཆུང་མ་ལ་གཡོག་པོས་རྒྱུས་
ནས་དཔོན་པོ་འདགས་བརྡུང་དགོས་པ་དཔོན་ས་འགའ་ཞིག་གི་གར། ནང་ན་
ནས་བྲེ་གང་མེད་པར་ཉོ་ཆང་ལ་མི་ཚེ་སྐྱེལ་བ་མི་ལྟོགས་ཀྱི་གར། རྐུབ་བཙུམས་
སྦ་ར་བསྡམས་ནས་རང་གཞན་ཐམས་ཅད་ལྟོགས་རིར་གསོད་པ་ཕྱུག་པོའི་གར།
ཆང་ཕོར་གང་བཏུངས་ནས་མཐོ་དམན་ཐམས་ཅད་ལ་མི་བསམ་པར་རང་དམའ་
འབེབས་པ་ར་བཟི་བའི་གར། གཏིང་བློ་ཤེད་ཆུང་ལ་གོ་ཆ་བཟང་བ་ལྷ་ལྕགས་
ཞུབས་ཅན་གྱི་གར། ཕར་འགྲོ་དུས་ཁ་པོས་ནམ་མཁའ་འགེངས་ཤིང་འཁྲུག་
དུས་ཕྱི་འཐེན་བྲོས་བྱེད་པ་སྔར་མ་བྱབས་ཆུང་གི་གར། འཚོལ་ཙ་ན་ཐབས་མི་
མཁས་ཤིང་ཟ་ཙ་ན་ཟ་ཕོད་ཆེ་བ་བསམ་བློ་མ་ཐོངས་པའི་གར། ད་གར་མཁན་
བླ་མ་བཀྲ་ཤིས་གར་རྩེ་བ་ལ་སོང་ན། ལྟ་བ་ཕྱག་རྫོགས་ལ་ཁག་བཞག་ནས་རྒྱུ་
འབྲས་ལ་ཕཊ་རྒྱག་པ་སྨྱོན་སྤྱོད་ཧམ་པ་ཅན་གྱི་གར། རང་འཆི་བར་མི་ཤེས་
པར་མི་ལ་མངོན་ཤེས་ཤོད་པ་ཟོག་པོའི་གར། བཅུ་གསུམ་ཁོག་རྩིས་མི་ཤེས་པར་
ཐེའུ་རང་རྐང་གཅིག་བསྟེན་པ་མོ་མའི་གར། རང་གར་འགྲོ་མི་ཤེས་པར་གཤིན་
336



པོ་རྗེས་སུ་འཛིན་པ་དགེ་བཤེས་དཀོར་ཟན་མགོ་རིལ་གྱི་གར། རྐང་པས་ས་མ་
ཟིན་པར་ལག་པས་གར་བྱེད་པ་ཕོ་ཚོད་མེད་ཀྱི་གར། རང་གི་འདུན་མ་རླུང་ལ་
བསྐུར་ནས་མི་ལ་གྲོས་འདེབས་པ་ངོ་ཚ་མེད་ཀྱི་གར། ནས་ཁལ་ཆེན་གཅིག་དང་
ཞིང་རྨོ་དོར་ཉིན་གཅིག་འགྲོ་ས་མེད་ཀྱང་། ཚེ་མ་འཕྱིད་ཚད་ཀྱིས་སྣ་གང་རིང་
ནས་བསྐྱལ་བས་མི་ལ་མི་རུ་མི་རྩི། ཆོས་སྣང་གཞན་ལས་ཆུང་ཞིང་ཁ་དཔངས་
མཐོ་བ་ཨ་མ་ཆང་མའི་གར། མཇེ་ལག་པར་མི་འཆུར་བ་ཞིག་གི་རིན་སྤྲད་ནས་
རྒྱུས་པས་ཁ་རྐུབ་གཉིས་ཀ་སྙོགས་ནས། གདོང་ཆུ་གྲང་གིས་བཀྲུས་ནས་རས་
ཚལ་གྱིས་ཕྱིས་ཏེ་མཐོ་དམན་ཐམས་ཅད་ལ་ཁྲུམ་དང་བྱབ་ལོས་མགོ་ཨེ་འཁོར་ལྟ་
བ་གཞང་ཚོང་མའི་གར། ཡང་གར་བླ་མ་བཀྲ་ཤིས་གར་རྩེ་བ་ལ་སོང་ན། ད་
ལྟ་ལོ་བཞི་བཅུ་ཁ་རལ་གྱི་དུས་སུ་གསང་དབང་ཁྲོམ་ལ་བསྐུར་ནས་དམ་ཚིག་ཁྱད་
དུ་གསོད་པ་སྡེ་དགོན་བླ་སློབ་ཀྱི་གར། རི་ཁྲོད་དུ་གབ་པ་ལ་ཁག་བཞག་ནས་
ཚོགས་འཁོར་ནག་ཆང་བསྟེན་ཅིང་། དམིགས་པ་སྐམ་པོ་ལ་མཆོག་ཏུ་ཞེན་པ་
སྒྲུབ་ཆེན་ཐོག་ཅིག་གི་གར། སྡེ་སྣོད་གསུམ་གྱི་དོན་གཅིག་དང་འདུ་བྲལ་ལ་
སོགས་པའི་བརྟག་དཔྱད་རྗེས་དཔག་གི་རིག་པ་ལ་མ་ལྟོས་པའི་ལྟ་བ་མཐའ་དབུས་
དང་བྲལ་པ་པཎ་གྲུབ་ཀྱི་དགོངས་པ་མི་ལོན་པར་ནས་གང་མང་དུ་སྐྱས་བཏེགས་
ནས་རི་བོང་ར་དང་ཀ་བུམ་གྱི་རྩོད་པས་ཉི་མ་འཕྱིད་པ་ཇོ་བོ་མཚན་ཉིད་པའི་གར།
ཡང་ ཁ་ ཅིག་ རང་ གི་ གྲུབ་ མཐའ་ སོར་ མོའི་ རྡུལ་ ཙམ་ ཞིག་ སྒྲུབ་ པའི་ ཕྱིར་ དུ།
གཞན་གྱི་ཆོས་གངྒའི་བྱེ་མ་སྙེད་འགོག་ཨེ་ཐུབ་ལྟ་བ་ཆོས་སྤོང་གི་གར། རང་
འདོད་ ཕུགས་ སུ་ བཅུག་ནས་འགྲོ་དོན་བྱེད་པར་རློམ་ པ་ གདུལ་བྱ་ བའི་ གར།
ནོར་ལ་བལྟས་ནས་དད་ཅན་མགོ་བོ་བསྐོར་ནས་མི་བསླུས་པས་རང་ཕུང་བ་ཟོག་
པོའི་གར། ཚུལ་ཁྲིམས་ཀྱི་སྡོང་པོ་མེད་པར་བྱང་སེམས་ལོ་འདབ་རྒྱས་སུ་རེ་བ་
ཞེ་འདོད་ཅན་གྱི་བྱང་ཆུབ་སེམས་དཔའི་གར། དམ་ཚིག་གི་མེ་ཏོག་མེད་པར་
337



གསང་སྔགས་ཀྱི་འབྲས་བུ་རེ་བ་བློ་སྒོམ་པའི་གར། ཚོགས་གཉིས་ཀྱི་བསོད་
ནམས་མ་བསགས་པར་སངས་རྒྱས་རང་ལ་གཅེས་གསུངས་པ་སྤྱང་ཀི་སྒོ་ཁྱིར་རེ་
བའི་གར། ད་ནང་ལྟོ་ཅི་བཟས་མི་དྲན་པར་སྐྱེ་བ་སྔ་མ་དྲན་པ་སྐུ་སྐྱེ་ཐོག་ཅིག་གི་
གར། རང་བཟོད་པ་ཆུང་ལ་མི་ལ་ཁམ་ཆེ་བ་གདོང་ཅན་གྱི་གར། རང་སྐྱོན་མི་
ཚོར་མི་སྐྱོན་ལྟ་བ་ལྔ་བ་ཅན་ལོ་མ་འཁྲུག་པའི་གར། བརྟག་དཔྱད་མ་བྱེད་ཧམ་
པས་འགྲོ་ཚད་རྫོལ་བ་འདུན་མ་འཕར་འབུབ་ ཅན་གྱི་གར། དཀོན་མཆོག་་་་
གསུམ་གྱི་སྐྱབས་འགྲོ་བཞག་ནས། འཇིག་རྟེན་པའི་ལྷ་ལ་རེ་ལྟོས་འཆའ་བ་ཕྱི་པ་
མུ་སྟེགས་པའི་གར། འགྲོ་དྲུག་ཕ་མ་བློས་བཏང་ནས་རང་མགོ་འདོན་པ་ཉན་
རང་གི་གར། རྒྱུད་གཞུང་མན་ངག་མི་བསྟུན་ནད་པ་མི་བསམ་སྨན་རིན་བསམ་
པ་དྲུང་འཚོ་བའི་གར། ལྟོ་གོས་ཚོན་ཙམ་སྤྲང་པོས་ཀྱང་འཕྱིད་པ་ལ་དམྱལ་བ་
ངན་སོང་དུ་གཏན་སྡོད་འདམ་པ་ཡར་འབྲོག་སྒ་འདྲ་བའི་གར། ཚིག་ཚོགས་རྒྱ་
མཚོ་ལྟར་ཟབ་ལ་རྒྱ་ཆེ་བའི་རྗོད་བྱེད་ཀྱིས་ཡུས་ནས་བརྗོད་བྲལ་གནས་ལུགས་ཀྱི་
དོན་ཟབ་མོའི་ཕྱོགས་ཙམ་མ་ཕྱིན་པ་མཁས་པ་ཁ་དང་ཞེ་ཕུགས་འཛོལ་བའི་གར།།
ཚེ་འདིར་སྒོམ་བློ་བྱས་པའི་གནས་པ་ཕྲན་ཚེགས་ཀྱིས་སྒོམ་གོ་བཅད་པས་རང་གིས་
རང་ངོ་མ་མཐོང་པ་སྒོམ་ཆེན་པའི་གར། གཟུང་འཛིན་རང་གར་བཞག་ནས་ཕྱི་
རོལ་ཏུ་ལྷ་འདྲེའི་དགྲ་འཚོལ་བ་བླ་མ་སྤྱོད་ཡུལ་བའི་གར། ཞི་དྲག་གི་ལས་ཅི་
བྱེད་ཀྱང་རྔ་བརྡུང་དང་འབག་འཆམས་ལ་ རེ་བ་སྔགས་པའི་གར། བསྟན་་་་
བཅོས་ཅི་བརྩོམ་ཀུན་གཞན་ལ་ཟུར་འཚག་དང་ཉམས་ལེན་ཟ་ཆོག་ཚིག་སྐམ་རྐྱང་
པ་ལ་རེ་བ་ས་སྐྱ་པའི་གར། ཆོས་གོས་རྣམ་གསུམ་ལུས་ལ་གྱོན་ནས་རང་མིན་པ་
གཞན་རྣམས་བཙུན་པ་མིན་དགོངས་པ་ཇོ་བོ་དགའ་ལྡན་པའི་གར། གྲུབ་ཐོབ་
གོང་མའི་གསུང་རྡོ་རྗེའི་ཚིག་ལ་འཁྲས་ནས་དགོངས་པ་དང་དགོངས་མིན་དབྱེ་བ་
མི་ཆོད་པར་རྒྱུ་འབྲས་ལ་ཐེག་དམན་གྱི་ཆོས་སུ་བརྩི་བ་བཀའ་བརྒྱུད་པའི་གར།།
338



ལྟ་བ་བློ་བྱས་ལ་སྟོང་ཉིད་དུ་འཛིན་པས་ནམ་མཁའ་འདོམ་གྱིས་འཇལ་བ་གསང་
སྔགས་རྙིང་མ་བ་ཚོ་ཅིག་གི་གར། མི་ཡོང་ཚད་ལག་ཏུ་ལེན་པ་ཆག་སྒོ་ཅན་གྱི་
གར། ངན་སོང་གི་སྡུག་བསྔལ་ཁྱད་དུ་གསོད་པའི་སྙིང་ཁམ་ཅན་རང་གིས་རང་
བསླུ་བའི་གར། རྒྱལ་ཁམས་ཀྱི་སྒོ་ཐམས་ཅད་བརྡུངས་ཀྱང་འགྲངས་དུས་མེད་
པ་བྱ་བྲལ་རྒྱལ་ཁམས་པའི་གར། ཡང་གར་མཁན་བླ་མ་བཀྲ་ཤིས་གར་རྩེ་བ་ལ་
སོང་བ་ལ། སེམས་ལ་ཞོག་རྒྱུ་མེད་པར་ཁ་ནས་ཅི་ཐོན་བརྩི་བ་ལྟོ་ཕྱིར་ཆོས་ཤོད་
པའི་གར། བྱ་བ་གང་ཡང་མཐར་མི་སྐྱེལ་བར་ར་རྩྭ་ཟ་བ་ལྟར་རེག་འཇོག་མང་
པོ་བྱེད་པོའི་གར། རང་ལ་ཁེ་ཨེ་ཡོང་བསམ་ནས་གཞན་གྱི་རྫོང་གཞིས་ལ་ཧོམ་
པས་དུས་ཟིང་སློང་བའི་གར། ཅི་བྱས་ཚབས་སུ་མ་འགྲོ་བར་བསམ་ངན་ཕྱོགས་
བཅུར་སྒོམ་པ་བློ་མངས་འདུན་མའི་དཀྲུག་ཤིང་གི་གར། ད་བཀྲ་ཤིས་པ་ལ་སོང་
ན། ཚེ་རིང་བ་འདི་མི་ལུས་ཐོབ་པ་བཀྲ་ཤིས་པའི་གར་ཡིན། ནོར་རྫས་ཡོད་པ་
འདི་ནི་ཚེ་སྔོན་སྦྱིན་པ་བཏང་བའི་གར་ཡིན། བསམ་ཚད་དོན་དུ་འགྲུབ་པ་འདི་
ནི་ཚེ་སྔོན་བསོད་ནམས་བསགས་པའི་གར། ངེད་རང་ཡོན་མཆོད་འཛོམས་པ་
འདི་ལམ་བཟང་སྨོན་ལམ་གྱི་འབྲེལ་པ་འཛོམས་པས་བཀྲ་ཤིས་པའི་གར་ཡིན།
ལགས་དེ་ལ་སོགས་པའི་གར་སྣ་མང་བར་ཡོད་ཀྱང་། མས་ཀྱི་མཆེ་བ་བཞི་ཡར་
ལ་གཙིགས་ནས་སྟེང་གདོན་སུམ་འབྱིན་པའི་གར། ཡས་ཀྱི་མཆེ་བ་བཞི་མར་ལ་
གཙིགས་ནས་འོག་གདོན་ས་བདག་ཚར་གཅོད་པའི་གར། བར་གྱི་མཆེ་བ་སུམ་
ཅུ་རྩ་གཉིས་ཐད་ཀར་གཙིགས་ནས་སྣང་སྲིད་ལྷ་སྲིན་སྡེ་བརྒྱུད་འདུལ་བའི་གར།
ཕཊ་ཕཊ་ཕཊ་ཧེ། དེ་ནས་ཆུ་ཤུལ་ལ་ཕྱིན་པས། ཨ་བོ་བསམ་པ་ཞེས་པའི་ཡོན་
བདག་ཕྱུག་པོ་ཞིག་ལ། བུ་མོ་དད་པ་ཅན་ཅིག་དང་། ཨ་མ་ཡང་ཆོས་ལ་
དཀར་བ་ཅིག་འདུག བུ་དེ་འབྲུམ་ནག་གིས་ཤི་ནས་ཁོང་གསུམ་སྡུག་བསྔལ་
གྱིས་ནོན་ཏེ་ལྟོ་ཡང་དང་ཁ་ཆག་ནས་འདུག ཉེ་འཁོར་རྣམས་ཀྱིས་སེམས་གསོ་
339



ཅི་བཏང་ཡང་ངུ་འཕྲོ་མ་ཆོད་པར་སྡུག་པའི་ངང་ལ་འདུག ཉིན་ཅིག་ངེད་ལ་
བསྔོ་བ་ཞུ་རུ་བྱུང་ནས། ཆོས་མང་དུ་བཤད་སེམས་གསོས། ང་རང་ཕ་དེ་སྔ་མོ་
ནས་སྣེལ་པས་དཀྲོངས། ཨ་མ་ཡང་ཁུ་ཚན་གྱིས་བླངས། མིང་སྲིང་གསུམ་
ཡོད་པ་ཡུལ་འཁྱར་ནས་གར་འགྲོ་འདིར་འགྲོ་མ་བྱུང་བར་རིན་སྤུངས་ནས་བདག་
རྐྱེན་ཡང་དག་མཛད་པ་མ་གཏོགས། གཞན་སྡུག་མི་སྡུག་རང་ཚད་མ་བྱུང་།
དེ་བས་ཁྱེད་རང་ཚོ་ཡང་སྡུག་པོ་མ་བྱེད་པར་ང་ལ་ཉོན་བྱས་གཏམ་རྒྱུད་འདི་
བཤད་དོ། སྔོན་རྒྱ་གར་གྱི་ཡུལ་ དུ་ སངས་ རྒྱས་ ཞལ་ བཞུགས་ པའི་དུས་ན།
ལས་བྱིན་ཞེས་བྱ་བའི་བཟའ་མི་གཉིས་ཡོད་པ་ལ། བུ་གཞོན་ནུ་མཛེས་པ་ཅིག་
ཡོད་ཅིང༌། མནའ་མ་ཡང་དད་པ་ཅན་ཅིག་ཡོད་པ་ལ། སྟོན་པས་ཁོང་གསུམ་
གྱི་དད་པ་བརྟག་པའི་ཕྱིར་དུ། སྦྲུལ་ཞིག་ཏུ་སྤྲུལ་ནས་བུ་དེ་ཟོས་སོ། །དེ་ནས་མ་
འགྱངས་པར་ སྟོན་པས་གཟིགས་སུ་བྱོན་པས། ཁོང་ཤོ་རྒྱག་གི་འདུག་པ་ལ།
སྟོན་པས་བཀའ་བསྩལ་པ། ཁྱོད་ལ་མི་ཚོས་འཕྱ་གིན་འདུག བུ་དེ་འདྲ་ཤི་
ནས་མྱ་ངན་མི་བྱེད་པ་བྱས་པས། ཕ་དེ་ན་རེ། བཙུན་པ་ཁྱོད་ཀྱིས་མ་གོ་བར་
འདུག རི་གསུམ་རྩེ་ཡི་ཤིང་བུ་ལ། །སྲོད་ལ་བྱ་ཕྲན་སྣ་ཚོགས་འདུ། །ཐོ་རེངས་
བྱ་ཕྲན་ཐམས་ཅད་གྱེས། སེམས་ཅན་མི་རྟག་དེ་དང་འདྲ། །གནས་ཁང་མཉམ་
པོའི་མགྲོན་དང་འདྲ། །ཟེར་རོ། །མ་དེ་ཁྲོམ་གྱི་དཀྱིལ་ན་གླུ་ལེན་ཅིང་འདུག་པས།
སྟོན་པས། མ་མ་ཁྱོད་ལ་མི་ཚོས་འཕྱ་གིན་འདུག བུ་དེ་འདྲ་ཤི་ནས་སྡུག་
བསྔལ་མི་བྱེད་པར་གླུ་ལེན་པ་ཅེས་གསུངས་པས། མོ་ན་རེ། བཙུན་པས་མ་གོ་
བར་འདུག ལས་ཀྱི་རླུང་གིས་དེད་པ་ཡིས། །ཀུན་གཞིའི་རྣམ་ཤེས་འཁྱམ་པོ་
དེ། །དང་པོ་ང་ཡིས་ཤོག་མ་བྱས། །ཐ་མར་སོང་ཀྱང་མ་བྱས་ཏེ། །སེམས་ཅན་མི་
རྟག་དེ་དང་འདྲ། །ཟེར་རོ། །དེ་ནས་ཆུང་མའི་ཙར་བྱོན་པས། མོ་འཕོང་རའི་
གསེབ་ན་བཞད་གད་བྱེད་ཀྱི་འདུག་པས། བུ་མོ་ཁྱོད་ལ་མི་ཚོས་འཕྱ་གིན་འདུག
340



གསུངས་པས། བུ་མོ་ན་རེ། བཙུན་པ་ཁྱོད་ཀྱིས་མ་གོ་བར་འདུག ཤི་ནས་
མྱ་ངན་བྱས་གྱུར་ཀྱང་། །རི་གསུམ་རྩེ་ཡི་ཤིང་བུ་དང་། །ལུང་གསུམ་མདོ་ཡི་ཀོ་པ་
གཉིས། ། ཀོ་མཁན་ལྷན་ཅིག་བསྡེབས་པ་ཡིན། ། ཀོ་ཤིང་ལྷན་ཅིག་འབྲེལ་བ་་་
མེད། །ཐ་མར་ཀོ་ཤིང་སོ་སོར་གྱེས། །སེམས་ཅན་མི་རྟག་དེ་དང་འདྲ། །གནས་
སྐབས་འབྲེལ་པ་ཙམ་ཡིན་མོད། །ཟེར་བ་ལ། སྟོན་པས། ཤི་བ་ལ་སྡུག་བསྔལ་
མེད་ན། གསོས་ནས་བསྟན་པ་ལ་དགའ་ཚོར་ཨེ་འདུག་བལྟའོ་དགོངས་ནས།
བུ་དེ་ཆ་ལུགས་ཀྱིས་བརྒྱན་ནས་བཏང་བས། ཁོང་གསུམ་གྱིས་མཐོང་བཅུག་
ཀྱང་དགའ་ཚོར་མི་འདུག་པས་དད་པ་གཏིང་ནས་ཡོད་པར་དགོངས་ཏེ། ཆོས་
གནང་བས་སངས་རྒྱས་སོ། །གསུངས་པ་འདུག་པ་དེ་བཞིན་དུ། ལན་ཅིག་སྔོན་
གྱི་སྨོན་ལམ་ཤུགས་ཀྱི་མ་འབྲེལ་བར་འདུག བཟའ་འཚོ་ཚོང་འདུས་ཀྱི་མགྲོན་
པོ་འདྲ་བྱ་བ་ཡིན་པས། ནོར་ཡོད་ན་ཡར་བླ་མ་དཀོན་མཆོག་ལ་མཆོད་པ་ཕུལ།
མར་ངན་སོང་ལ་སྦྱིན་པ་ཐོངས། སྡུག་པོ་བྱས་པའི་ཁ་མེད། འཁོར་བ་དོང་
སྤྲུགས་བྱ་བའི་ཁྱད་འཕགས་དེ། དེ་ནས་དེ་རུ་ཡོང་བ་ཡིན་བྱས་པས། ཁོང་
གསུམ་ག་སྣང་བ་འགྱུར་ནས། སྡུག་བསྔལ་སྒྱུ་མར་གོ་སྟེ། ཡུལ་གཞིས་རྣམས་
གསང་ཕུ་ར་བ་སྨད་པ་ལ་ཕུལ། ཆོས་རྒྱགས་ཚོན་ཙམ་རེ་འཁྱེར་ནས་སོ་སོར་
ཆོས་ལ་སོང་། ཕ་དེ་གངས་རི་ཐོད་དཀར་གྱི་རྩེ་ལ། རྩེ་གཅིག་ཆོས་ལ་བརྩོན་
པའི་རྣལ་འབྱོར་པ་ཅིག་བྱུང་འདུག མ་དེ་བསམ་ཡས་མཆིམས་བུར་སྨྱུང་་་་
གནས་རང་གཏོང་གི་འདུག་ཟེར་བ་ཐོས་བྱུང་། མནའ་མ་དེ་ཆུ་ཤུལ་གྱི་རི་ཁྲོད་
ཅིག་ན་འདུག་ཟེར་རོ། །སོ་གྱིས་དང་། རྒན་འཁོགས་གསུམ་ལས་མི་འདུག་པ་
ཆོས་ལ་བཀོད་ཡོད་གྱིས་དང་། ཡང་ཆུ་ཤུལ་དུ་ཡོན་བདག་ཚུལ་ཁྲིམས་འབར་
ཟེར་བའི་ཕྱུག་པོ་ཅིག་འདུག་པ་དེ་རློམ་པའི་ང་རྒྱལ་ཆེ་ལ་ད་ལྟ་ང་ལས་རང་ལུང་པ་
འདི་ན་དབང་ཆེ་བ་ཁས་དྲག་པ་མེད། ད་ལྟ་མི་ཀུན་ངའི་ཕྱོགས་ལ་ཡོང་བའི་ཚེ་
341



ན་འང་། ཞེད་རྒུ་རེ་སྔོད། ཐམས་ཅད་ཀྱིས་འདིའི་ཐུགས་མ་ལོག་པ་ཅིག་ཨེ་
ཡོང་ན་བསམ་ཇ་ཆང་འདྲེན། ང་ཤི་ན་འང་ཐམས་ཅད་ཀྱིས་ཡོད་ཙ་ན་དགའ་
རུ་མི་ཚོར། མེད་ཙ་ན་འཕངས་དིང་ངེ་བ་ཅིག་ཡོད་ཟེར། ང་རྒྱལ་ནས་འདུག་
པས། ངས་འདི་སྐད་བྱས། ཕྱུག་པོ་གསན་སྒོ་མ་ནོན་པའི་ལབ་ལབ་མ་མང་།
མི་ལུས་ཐོབ་པའི་དགོས་པ་ལ་ཆོས་རྣམ་དག་ཅིག་བྱུང་ན། རབ་རྒྱལ་བའི་གསུང་
རབ་ཀྱི་དགོངས་པ་ཕྱིན་ཅི་མ་ལོག་པ་ལ་ཐོས་བསམ་བྱས་ནས། བླང་དོར་གྱི་
གནད་ཟབ་མོ་རང་གིས་ཤེས་ཤིང་ཉམས་སུ་བླངས་ནས། གཞན་དག་ཀྱང་ཤེས་
བྱའི་གནས་ཚུལ་རྟོགས་པའི་སྒོ་ནས་ཆོས་ཐམས་ཅད་རང་གི་མཚན་ཉིད་ཀྱིས་མ་
གྲུབ་པར་རྟོགས་པ་ལ་སྦྱོར་ནུས་པའི་སྒོ་ནས་བསྟན་པ་ཐམས་ཅད་འགལ་མེད་དུ་
རྟོགས་ཏེ་གསང་སྔགས་ཀྱི་ལམ་ཉམས་སུ་ལེན་པ་ལ་མངོན་སུམ་ངོ་བོ་གཅིག་གི་
རྣམ་པར་གོ་སྟེ། རིག་མ་དངོས་ལ་བསྟེན་མི་དགོས་པར་སངས་རྒྱ་བའི་ལམ་ལ་
འགོད་པ་ལྟ་བུའམ། འབྲིང་རང་ཉིད་འཁོར་བ་ལ་སྐྱོ་ནས་གང་ཟག་གི་བདག་
མེད་པར་ཤེས་ནས་རི་ཁྲོད་དུ་སུ་གང་གིས་མ་མཐོང་མ་ཐོས་པར་སྒྲུབ་པ་རྩེ་གཅིག་
ཏུ་བྱེད་ནུས་པའམ། ཐ་མ་ཡང་ཚེ་རྟིང་མའི་ཉེས་དམིགས་གོ་ནས་ཅི་བྱེད་ཀྱང་
ཆོས་དང་མཐུན་པ། དངོས་པོ་ཅི་ཡོད་ཀྱང་ཕུགས་ཆོས་ཕྱོགས་ཁོ་ན་རང་ལ་འགྲོ་
བ། བྱ་བ་ཅིང་ཞིབ་ཅི་བྱེད་ཀྱང་དགེ་རྩ་ཡིན་པས་སྐྱ་སེར་གང་ཡང་རུང་སྟེ།
སེམས་ཅན་གྱི་རིགས་སུ་གཏོགས་པ་ལ་འཕྲལ་གནོད་པ་སྤོང་ཞིང་། ཕུགས་ཕན་
འདོགས་གང་ཐུབ། སངས་རྒྱས་ཀྱི་མཚན་སྒྲོག་པ། མ་ཎིའི་ཕན་ཡོན་ཤོད་པ་
དང་བསྐུལ་བ། ལས་རྒྱུ་འབྲས་ཀྱི་རྣམ་གཞག་དང་། མགུར་མ་བཏང་བས་
རྒྱལ་སྡེ་ཁྲོམ་པ་ཚོ་བློ་སྣ་ཆོས་ལ་བསྒྱུར་ཐུབ་པའམ། མཆི་མ་འཆོར་བའི་ངེས་
འབྱུང་དང་དད་པ་སྐྱེ་ཐུབ་པ་བྱེད་པ། མདོར་ན་ཅི་བྱས་ཆོས་སུ་སོང་བ་ཅིག་
བྱུང་ན། སྨོན་ཡང་དེ་ལ་སྨོན། སྐུ་ཡང་དེ་དྲག ཁྱད་ཡང་དེ་འཕགས།
342



འཇིགས་ཡང་དེ་ལ་འཇིགས། གཞན་མ་ཕྱུག་པོ་དང་ཁྱི་མཐུ་པོ་ཅིག་ཡོད་པའི་ཚེ།
མི་མ་གོམས་པ་ཚོས་དེའི་ཕྱོགས་ལ་ཡང་ཡོང་མི་ནུས། གལ་ཏེ་ཡོང་བའི་ཚེ་ན་
ཡང་། ཕ་ཚད་ནས་ཟན་སྟེར་བ་དང་སྐད་གཏོང་བ་སོགས་བྱེད་པ་དེ་རྨུགས་
ཀྱིས་དོགས་པ་ཡིན། ཁྱི་དེ་ཤི་ནས་ཡང་ཞག་མང་པོའི་བར་དུ་སྡང་བའི་དག་
ཡན་ཚོས་ཟོན་བྱེད། གཉེན་ཕྱོགས་དགའ་བ་རྣམས་དང་དོན་མེད་རྣམས་ཀྱང་
ཁྱི་དེ་རང་འཕངས་པ་ལ་ཟེར་བ་ཡོང་བ་ཡིན། དེ་བཞིན་དུ་མི་ཁམས་གཤིས་
ཉེས་པོ། ཁ་ཚག་སྤྱོད་ཉེས་ལག་པ་བཙོག་པ་དེ་ཆད་བྱུང་ཅི་ན་ཐམས་ཅད་ཀྱིས་
དགོས་པ་ཆུང༌། ཁོ་གང་ལ་ཡང་མི་བརྩི་བའི་དོན་མེད་འུ་ཐུག་དེའི་ཁ་ཡ་བྱས་
ནས་ཅི་བྱེད་སྙམ་ནས། མི་ཡོང་ཁ་མེད་བྱུང་ན་མ་གཏོགས་ཕྱོགས་ལ་ཡང་མི་
འཁོར། གལ་ཏེ་ཡོང་དགོས་པ་བྱུང་ན་ཡང་། ལགས་དང་ཁྱེད་ལ་སོགས་པའི་
ངོ་བསྟོད་བྱེད་པ་ཡིན་མོད། ཡང་བ་བཟང་པོ་ལ་སྦྱང་མའི་ཆས་སོགས་གསོ་
བདར་གཏོང་བ་དེ་ཡང་བ་ལ་གུས་ཞེན་ཆེ་བ་མིན། འོ་མ་ཨེ་ཡོང་སྙམ་པ་ཡིན་པ་
དང་འདྲ། ཕྱུག་པོ་ཚོས་ཕན་མི་ཐོགས་ན་ཡང་དགེ་ཞན་འབྲིང་གསུམ་མེད་པས་
ཕྱུག་པོ་རང་ལ་འདུད་པར་འདུག་པ་དེ་བཞིན་དུ་གོ་བར་གྱིས། ལར་རང་ཟ་ནི་
མི་ནུས། འཐུང་ནི་མི་ནུས། དངོས་པོ་སུད་པ་དེ་སྦུག་ཏུ་ཉེ་ར་བྱས་ནས་སྡོད་
པ་བྲ་གཡག་གིས་ཀྱང་ཡོང་། སྤུར་གོག་གིས་ཀྱང་ཐལ་བ་འགམ་སྟེ། ལྟོ་ར་ནི་
མཉམ་པོར་ཟ། སྨན་དྲི་དང་རྐང་དྲུག་དང་རྭ་ཟིང་གོག་འགྲོགས་སོགས་ང་ལྷག་
སྙམ་པ་འདུག བོང་བུས་ཀྱང་ཕུབ་མ་འགམས། ཆུ་གྲང་བཏུངས་ཁལ་ཁུར་
ནས་རྡོག་ཁ་མཉམ་པོར་ཟོས་སྙམ། ཕྱེན་སྦུག་དང་རྟིང་བསྐོར། རྒྱུག་ཤར་
འང་སྒྲ་སོགས་མཆོར་གང་ཡང་བྱེད་པ་དེ་ཡིན། གཞན་ཕོ་སྐྱེས་སོ་ཟེར་བ་དེ་
ཆོས་འཇིག་རྟེན་གཉིས་ཀ་ནས་ཕྱོགས་གང་ལ་ཕྱིན་ཀྱང་ཆོས་པ་ཡིན་ན་གདུལ་བྱ་
འགྲོ་དོན་ཆེ་བ། གཞན་ཕལ་ཆེ་བས་ཞག་གི་སྔོན་ཕྱིན་ཀྱང་། ཁོས་རྗེས་ལ་ཕྱིན་
343



པས་སྐྱིད་པ་ཟིན་པ། གང་དུ་ཡང་མགོ་ཐོན་ཞིང་ལུང་བསངས་པ། རྒྱུས་མེད་
ཀྱིས་ཆ་གང་དུ་ཡང་ངོ་ཤེས་མཛའ་བོ་ཕྲད་དུ་རྙེད་པ། མཐུན་རྐྱེན་འཛོམས་པ་
ཅིག་བྱུང་ན་ལེགས་པ་དེ་ཡིན། གཞན་མ་ནོར་ཀློ་ཁ་ཕྲ་དང་། ཧོར་དང་སོག་
པོ་སོགས་མཐའ་འཁོབ་པ་རྣམས་ཕྱུག་ཀྱང་། དེ་རྣམས་ལ་མིའི་མིང་རང་མི་
ཡོང་། མི་ལུས་ཐོབ་པ་ཙམ་ཡིན་མོད། ནོར་ཡོད་པའི་ཁོག་ནས་ཆོས་ཕྱོགས་ཁོ་
ནའི་དགེ་བ་ལ་བརྩོན་པ་དེ་ཆས་ཁ་འཛོམས་པའི་དགོས་པ་ཡིན། དེ་བྱས་ནས་
མི་བྱམས་ཆེ་བ་ཅིག་བྱུང་ན་ལེགས་པ་ཡིན། གཞན་སྡུག་ཆས་རང་ཆོད། སོ་
གྱིས་དང༌། མོས་བྱུང་ན་མ་མོས་བྱུང་ནའང་གྱིས་དང༌། ང་འབྲུག་གི་ཕ་གཞིས་
སྡེ་པ་བཞིའི་ས་ཆ་ཡིན། ངེད་རང་སྐུ་མཆེད་གཉིས་མིན་པ་མེད་པས། གཅིག་
གིས་གདུང་བརྒྱུད་སྤེལ། གཅིག་གིས་འབྲུག་ར་ལུང་གི་གདན་ས་བྱེད་དགོས་
རྒྱུར། ཐམས་ཅད་རྒྱང་བཏང་ནས་དམ་ཆོས་འབའ་ཞིག་བྱེད་དུ་ཕྱིན་པ་ཡིན།
དེ་བས་གླུ་དང་མ་སྦྲགས་པ་འདི་ཉོན་ཅིག་བྱས་འདི་བཏང་ངོ༌། རྗེ་མཚན་ལྡན་
གྱི་བླ་མའི་ཞབས་ལ་འདུད། ། རྒྱུད་སྨིན་ཅིང་གྲོལ་བར་བྱིན་གྱིས་རློབས། །འོ་ན་
ཕྱུག་པོ་མདོ་མེད་ཉོན། ། ཡ་གི་ཞིག་སུམ་ཅུ་རྩ་གསུམ་ན། ། ལྷ་ཡི་དབང་པོ་བརྒྱུ་
བྱིན་དེ། །དཔལ་ལོངས་སྤྱོད་མངའ་ཐང་ཆེ་ན་ཡང་། ཚེ་གང་ཙམ་ལས་སྤྱོད་ལོངས་
མེད། །རྟིང་མ་དུད་འགྲོའི་གནས་སུ་སྐྱེ། ། དཔེ་དེ་ནས་ཕྱུག་མ་ཁེངས་པ་་་་་
སྐྱུངས། །མ་གི་ཞིག་རོལ་མཚོའི་གནས་བདུན་ན། །ཀླུ་རྒྱལ་གཙུག་ན་རིན་ཆེན་
དེ། ། ཡིད་བཞིན་ནོར་བུ་སྟེས་དང་བཅས། ། ཀླུ་རྣམས་ཀུན་གྱིས་མཆོད་ཅིང་
བསྟོད། ། ཀླུ་ཡི་བུ་མོས་རྩེ་འཇོ་སྐྱོང་། །ཚེ་གང་ཙམ་ལས་སྤྱོད་ལོངས་མེད། །རྟིང་
མ་ངན་རྒྱུགས་འདམ་ཁྲོད་དུ། །འབུ་སྲིན་གཏི་མུག་འཐོམ་པར་སྐྱེ། །དཔེ་དེ་ནས་
ཕྱུག་པོ་ཁེངས་པ་སྐྱུངས། །ཕ་གི་ཞིག་མཐའ་འཁོབ་བྱང་ཡུལ་ན། །ཆ་དཀར་རྒྱལ་
པོ་སི་ཏ་ཧན། །མངའ་འབངས་བྱེ་བར་བཅས་ཡོད། །གེ་སར་དམག་རྒྱལ་ཞེས་
344



ཀྱང་བྱ། ། སྒྱུ་མའི་ནོར་ལ་ཐོགས་མེད་ཀྱང་། ། ཚེ་གང་ཙམ་ལས་སྤྱོད་ལོངས་་་་
མེད། །རྟིང་མ་མནར་མེད་དམྱལ་བར་སྐྱེ། །དེས་ཀྱང་ཕྱུག་པོ་ཁེངས་པ་སྐྱུངས། །
འདི་ཀ་ཞིག་ཆུ་ཤུལ་ཁང་གསར་ན། །ཡོན་བདག་ཕྱུག་པོ་ཚུལ་ཁྲིམས་འབར། །མི་
ནོར་འཛོམས་ཞིང་ཁས་དྲག་པ། ཚེ་གང་ཙམ་ལས་སྤྱོད་ལོངས་མེད། །ནོར་རྫས་
ཆོས་ཕྱིར་མ་བཏང་ན། ། རྟིང་མ་ཡི་དྭགས་ལྷ་འདྲེར་སྐྱེ། །དེ་ནས་མནར་མེད་
དམྱལ་བར་འགྲོ། ། དེས་ཀྱང་ཕྱུག་པོ་ཁེངས་པ་སྐྱུངས། །བྱས་པས། བློ་སྣ་་་
འགྱུར་ཏེ་ཕྲལ་དུ་གསང་ཕུ་ར་བ་སྨད་དུ་ཟླ་ཕོགས། ཆུ་བོ་རི་པ་ལ་སྒྲུབ་རྒྱགས།
གཞན་ཡང་དགོན་ཆུང་སོ་སོ་ལ་ཞབས་ཏོག་སོགས་དགེ་བ་ལ་བརྩོན་པར་བྱུང་
འདུག་ལགས། དེ་ནས་སྟུག་ལ་ལ་ཕྱིན། ཨ་བོ་ཚེ་འཛོམ་ཞེས་པ། དང་པོ་སྡེ་
པ་ལྷག་ཕུག་པ་ཟེར་བའི་ཞལ་ངོ་ཡིན་པ་ལ། རྗེས་སུ་ཡུལ་གྱུར་ནས། སྙུག་ལར་
བསྡད་པ་ནོར་ཡང་ལྟོགས་སེ་བ་ཅིག་ལ། ཀླུ་ནད་ཀྱིས་ཐེབས་ནས། རྐང་པ་
ཡང་ཞ་སྟབས་ལ་འགྲོ་ལ་ཁད་པ། གཅོང་ཅན་ཅིག་འདུག་པ་དེ་ལ་བག་མ་ཨ་
ལགས་བསམ་སྒྲོན་ཞེས་པ་སྐྱེ་དམན་གྱི་ལུས་བླངས་པ་ལ་མཛེས་པ། རྣམ་པ་
གསལ་བ་ཅིག་འདུག་པ་དེ། ཕ་མས་མི་ས་དགའ་བ་ལ་བལྟས་ནས་བཏང་བ་
ཡིན་པ་ལ། གཞོན་པ་སྤོ་ཆོ་ཐང་མ་ཅིག་ལ་མོས་ནས་ཁོང་ལ་སྡང་སེམས་བྱེད་
ཅིང་། ཁྱོ་བོ་གཞན་ཞིག་ཨེ་རྙེད་བསམ་པ་འདུག ཡོན་བདག་དེ་ཡང་ངའི་
མདུན་དུ་ལངས་ནས་སྨྲེ་སྔགས་མང་པོའི་རྣམ་པ་ལ། ཆོས་རྗེ་ལགས། ང་དང་
པོ་སྡེ་པ་མངའ་ཐང་གུང་ལ་བཏེག་གུང་ཐང་ས་ལ་འཁྱིལ་བ་ཅིག་གི་བུ་ཡིན་ལགས།
བསོད་ནམས་ཡོད་ཙ་ན་གཞན་གྱིས་ཨ་ཟན་ཨེ་གཟིགས་ན་བསམ་པ་ཅིག་ཡོད་པ་
ལ། ད་བསོད་ནམས་ཟད་ནས་ཅི་ཟ་ཅི་འཐུང་སྙམ་པ་དང་། མཐར་ཆུང་མ་
ཡན་ཆོད་ཀྱིས་རྔན་ཆེན་བརྙས་བཅོས་བྱེད་པ་ང་མིན་པ་གཞན་སུ་གང་ལ་ཡང་མི་
ཡོང་ཟེར་མཆི་མ་འདོན་གྱི་འདུག ཞལ་ཏ་མ་ཁ་ཡང་མདོག་ཁ་མོ་ཡིན་པ་ལ་
345



གཏིང་གླེན་མ་ཅིག་འདུག་པ་དེས་རྫོང་ལ་འུ་ལག་ལ་ཕྱིན་པ་ཡིན་ཟེར། དེ་རིང་
ཨ་ལགས་ཀྱི་བཀའ་དྲིན་ལ། དཔོན་གཡོག་མེད་པས་གཟབ། གཟིགས་་་་་
གཟིགས་ཡགས་ཆེན་རང་གནང་བྱུང་། ས་ག་ལ་ཕྱིན་ཀྱང་ཨ་ལགས་བསམ་སྒྲོན་
གྱི་སྐུའི་གྲིབ་མ་འདི་མེད་ན་རེ་བོ་མ་ཡོང་བ་འདུག་ཟེར། ཁ་ཁྱད་བྱེད་ཀྱི་འདུག་
པས། ངས་ཁོང་དཔོན་གཡོག་ལ་གཏམ་རྒྱུད་འདི་བཤད་དོ། སྔོན་རྒྱ་གར་གྱི་
ཡུལ་ན་རྒྱལ་པོ་དགེ་པ་ཞེས་བྱ་བ་ལ་སྲས་གཞན་མེད་ན། བགྲེས་ཁར་སྲས་ཅིག་
འཁྲུངས་པ་དེ་ལ་གདུང་འཛིན་དུ་མིང་བཏགས། དེ་ནས་བྲམ་ཟེ་མཚན་མཁན་
ཅིག་བོས་ནས་སྐེག་ཉུལ་བས། བྲམ་ཟེ་ན་རེ། རྒྱལ་བུ་འདི་ལོ་བདུན་གྱི་བར་དུ་
མཐའ་ལ་མ་སྤྲུགས་ན། མཛེ་འམ་སྐུ་ཚེའི་བར་ཆད་དུ་འགྲོ་བས་སྤྲུགས་པ་དྲག་
ཟེར་བས། ནོར་བུ་རིན་པོ་ཆེ་ཞིག་བསྐུར་ནས། ཡབ་ཡུམ་གྱི་སེམས་ལ་འཕྲེང་
ཡང་ཁོ་རང་གི་སྐུ་ཚེ་ལ་ཕན་པས་མི་སྨྱུག་ཀ་མེད་བྱུང་ངོ༌། །དེ་ནས་རྒྱལ་བུས་
གཅིག་པུར་འཁྱམ་དུ་ཕྱིན་པས། ཐང་ཆེན་པོ་ཅིག་ན་ཆུ་མིག་ཅིག་འདུག་པ་དེ་
ལ་ཆུ་བཏུངས་གཉིད་ལོག་པས། སྣ་བུག་ནས་ནོར་བུ་རིན་པོ་ཆེ་ཆུའི་ནང་ལྷུང་
པ་དེ་ཀླུ་དགའ་བོའི་ནོར་དུ་བྱས་སོ། །དེ་ནས་ནོར་བུ་བསྲུང་པ་ཡིན་པ་དེ་མེད་
པས་མཛེ་ནད་ཀྱིས་ཐེབས། སྤྲང་པོར་གྱུར་ཏེ། གད་ཁྲིས་ཀྱི་ཁང་སྟོང་ཞིག་ཏུ་
ཉལ་བསྡད་པས། མི་གཞན་གཉིས་ཀྱིས་ནོར་བུ་རིན་པོ་ཆེ་ཅིག་བོར་ནས། ད་
ཅི་མི་ཕ་གི་སྣ་བུག་ན་ནོར་བུ་འདུག་པ་དེ་ཡིན་ཡོང་ཟེར། ཁོང་གི་རྩར་བྱུང་སྟེ།
ནོར་བུ་འཐོད་ཟེར། རྒྱུ་མཚན་ཅི་བྱས་ཀྱང་མ་ཉན་པར་ནོར་བུ་མི་གཏོད་ན་
འདི་འདྲ་བྱེད་ཟེར་མིག་གཉིས་བཏོན། སྐྱིད་པ་བྲེགས་ནས་སོང་ངོ༌། །དེ་ནས་
རྒྱལ་བུ་སྤྲང་པོ་ལོང་བ་མཛེ་ཕོ་ཞ་བོ་ཅིག་ཏུ་གྱུར་ནས། ཞ་འགྲུད་བྱས་འོལ་ཚོད་
ཀྱིས་སྤྲང་དུ་ཕྱིན་པས། ལུང་པ་སྐྱིད་པོ་ཅིག་ཏུ་སླེབས་ནས། དེ་ན་སྡེ་པ་ཆུང་
ངུ་ཞིག་འདུག་པ། དེའི་སྒོ་རྩར་མཚན་བརྗོད་འདོན་ཅིང་བསྡད་པས། རྒྱལ་
346



པོ་དེ་ལ་བུ་མོ་གསུམ་ཡོད་པ་ཡུལ་དེ་ན་ལྟད་མོ་ཆེན་པོ་ཅིག་བྱེད་ཀྱི་ཡོད་པ་ལ།
བུ་མོ་གསུམ་རྒྱན་སྣ་ཚོགས་ཀྱིས་བརྒྱན་ནས་བཏང་སྟེ། སྔར་ནས་ཀྱང་ཁྲོམ་ཐོག་
ཆོད་པ་བཞིན་དེ་རིང་ཡང་ཁྲོམ་ཐོག་ཆོད་ཤོག་ཟེར། ཡབ་ཀྱིས་ཀྱང་ཁོང་གསུམ་
གྱི་ཕྱི་ལ་བལྟར་ཕྱིན་པས། བུ་མོ་གསུམ་གྱིས་ཁྲོམ་ཐོག་ཆོད། ཁྱད་པར་བུ་མོ་
གཞོན་པས་གླུ་ལེན་པ་དང་མཛེས་པའི་ཐོག་ཆོད་སོང་བ་དང་། རྒྱལ་པོས་སྔོན་
ལ་ཡོང་སྟེ། མ་ཚོར་བར་བལྟར་བྱས་ནས་བསྡད་པས། ཁོ་གསུམ་འཁོར་བྱུང་
བ་དང༌། ཁྱེད་བུ་མོ་གསུམ་པོ་ལྟད་མོ་ཆེའམ། ཁྲོམ་ཐོག་སུས་ཆོད་གསུངས།
བུ་མོ་གསུམ་གྱིས་ཡབ་ལ། ལྟད་མོ་ཡང་ཆེ། ཁྲོམ་ཐོག་ཀྱང་ཆོད་ཞུས་པས།
རྒྱལ་པོ་ན་རེ། དེ་རིང་ཁྱེད་གསུམ་གྱིས་ཁྲོམ་ཐོག་ཆོད་པ་དེ་ཁྱེད་རང་གསུམ་གྱི་
བསོད་ནམས་ ཡིན་ནམ། ངའི་ དྲིན་ ཡིན་ ཟེར་བས། ཆེ་ བ་ གཉིས་ ན་ རེ།
ཡབ་ཀྱི་བཀའ་དྲིན་ལགས་ཟེར། གཞོན་པ་ན་རེ། རང་གི་བསོད་ནམས་ཡིན་
ཟེར་བས། དེ་ལ་རྒྱལ་པོ་ཁྲོས་ནས། ངས་རྒྱན་ཆས་བཏགས། རྐང་ཐག་
བསྲིངས་པས་ཁྱོད་རང་གི་བསོད་ནམས་ཡིན་ན། ངས་སྒོ་གདོང་གི་སྤྲང་པོ་ལོང་
བ་མཛེ་ཕོ་ཞ་བོ་མ་གི་ལ་བྱིན་ཀྱང་ཁྱོད་རང་གི་བསོད་ནམས་ཡིན་ནམ། ཞེས་
སྨྲས་པས། དེ་ཡང་སྔོན་གྱི་བསོད་ནམས་ལས་འོས་མེད་སྦྱིན་ཅིག་ཟེར་རོ། །
དེར་ཡབ་ཀྱིས་བུ་མོ་དེ་ཁྲིད་ནས་སྒོར་བྱོན་སྟེ། སྤྲང་པོ་ལ། ང་ཡུལ་འདིའི་
དཔོན་པོ་ཡིན་གྱི། བུ་མོ་འདི་རྒྱལ་པོ་དགེ་བའི་སྲས་རྒྱལ་བུ་གདུང་འཛིན་ལ་
སྟེར་བར་ཁས་བླངས་ཚར་ཏེ། མོས་ང་ལ་རྒོལ་ཞིང་ཁ་ལན་སློག་པས། ཁྱོད་ཀྱི་
ཆུང་མར་ཁྲིད་ཅིག་ཅེས་སྨྲས་པས། མཛེ་ཕོ་ན་རེ། ང་ངན་ལོང་རིགས་ངན་
མཛེ་ཕོ་ཅིག་ལ། རྒྱལ་པོའི་ལྷ་གཅིག་སྟེར་མི་འོས། ངས་བཀུར་ནི་ཡང་མི་
ཁྱོགས། ཡབ་སྲས་ཡིན་པས་བཟོད་པར་བཞེས་མཛོད། ཞེས་ཞུས་པས། བུ་
མོ་ན་རེ། བསྐོས་པའི་ལས་ལ་བྲོས་པས་མི་ཐར། ཚེ་སྔོན་གྱི་བསོད་ནམས་ལ་
347



རག བསྐོས་ཚད་གར་ཡོད་མི་ཤེས་པས། ངས་འཁུར་གྱི་བྱས། མཛེ་ཕོ་
འཁུར་གྱི་བྱས། མཛེ་ཕོ་ཁུར་ནས་སྤྲང་དུ་ཕྱིན་པས། ཐང་ཆེན་པོ་ཅིག་ན་ཆུ་
མིག་ཅིག་འདུག་པས། ཁོ་ལ་ཆུ་ཨེ་འཐུང་ཆུ་མིག་ཅིག་འདུག་སྨྲས་པས། ཁོ་ན་
རེ། ཆུ་ཡང་འཐུང༌། ཆུ་མིག་འདི་རུ་ངའི་ནོར་བུ་རིན་པོ་ཆེ་ཡང་བོར་བ་ཡིན་
ཟེར། དེར་ཁོས་མོའི་པང་དུ་མགོ་བཞག་ནས་གཉིད་ལོག་པས། ཁོའི་སྣ་བུག་
ནང་ནས་སྦྲུལ་ཆེན་པོ་ཅིག་ཐོན་སོང་བས་མོས་ཁོ་གཉིད་སད་སྟེ། ཁོ་རེ་ལོངས་
དང༌། རྨི་ལམ་ཅི་འདྲ་ཞིག་རྨིས་བྱས་པས། ལུས་ལས་རྣག་ཁྲག་ཆུ་སེར་མང་པོ་
ཐོན་པ་ཅིག་རྨིས་བྱུང་ཟེར་བས། འོ་ན་ངས་ཁྱོད་ཀྱི་སྣ་བུག་ནས་སྦྲུལ་ཆེན་པོ་
ཅིག་དོན་སོང་བ་མཐོང་བྱས་པས། ཁོ་ན་རེ། མཛེ་གསོས་པའི་རྟགས་ཡིན།
ཆུ་ནང་དུ་ནོར་བུ་འཚོལ་དང་། རྙེད་པ་ཡང་སྲིད་ཟེར། མོས་བཙལ་བས་ཡིད་
བཞིན་གྱི་ནོར་བུ་ཡང་རྙེད་དོ། །ཁོའི་མིག་ལ་གླན་པས་སྔ་མ་ཁོ་ན་བཞིན་མཛེས་
པར་གྱུར་ཏེ། ཡང་རྐང་པ་ལ་གླན་པས་ཀྱང་སྔ་མ་ལྟར་གསོས་སོ། །དེ་ནས་ལྟ་
བས་ཆོག་མི་ཤེས་པའི་རྒྱལ་བུ་དེར་མོ་ན་རེ། ཨེ་མ་འདི་འདྲའི་ངོ་མཚར་ལ། །
ངན་ལོང་ནང་ནས་ མཛེ་ ཅན་ རིགས། ། དབང་ པོ་ མ་ ཚང་ བཀུར་བསྟི་ དཀའ།
འོན་ཀྱང་ལས་སུ་བསྒོམས་ནས་ནི། །བརྙས་པ་མ་བྱས་བཀུར་བ་ཡིས། ། གྲོགས་ཀྱི་
ལ་ཡོགས་མ་བྱུང་བས། །དེ་རིང་ལྷ་ཡི་སྲས་དང་འཕྲད། །ཁྱེད་ཀྱི་ཡུལ་དང་ཕ་མ་
གང་། །སྔོན་ཆད་མ་སྨོས་དེ་རིང་ཤོད། །ཅེས་གླུ་འཐེན་པས། རྒྱལ་བུས་སྨྲས་པ།
ལེགས་སོ་མཚན་ལྡན་རིགས་བཟང་མ། །ང་ཡི་ཡུལ་ནི་མ་ག་དྷ། །ཆོས་རྒྱལ་དགེ་
བ་ང་ཡི་ཡབ། །སྔོན་གྱི་ལས་ངན་ཕྲན་ཚེགས་ལས། །ལོ་བདུན་བར་དུ་སྡུག་བསྔལ་
མྱོང་། །ད་ནི་མ་ག་དྷ་རུ་འགྲོ། །སྤུན་གཞན་མེད་པས་རྒྱལ་སྲིད་འཛིན། ། དྲིན་
ཅན་མཛེས་མ་ད་གཤེགས་ཤིག ། ཅེས་སྨྲས་པ་དང་། དགའ་དྲགས་ཡུལ་དུ་
ཕྱིན་པས། ཕ་མ་རྒན་འཁོགས་མྱ་ངན་གྱི་ཕུང་པོར་བཞུགས་པ་ལ། རྒྱལ་བུ་
348



ཡུམ་དང་བཅས་ལོག་པས་དགའ་སྟེ། རྒྱལ་སྲིད་བཟུང་། མངའ་འབངས་་
དགེ་བ་བཅུའི་ཁྲིམས་ལ་བཀོད་ནས། བདེ་ཞིང་སྐྱིད་པར་བྱུང་སྐད། དེ་ནས་
རྒྱལ་བུ་གདུང་འཛིན་གྱིས། བཙུན་མོ་ལ་ང་འདི་བཞིན་སྐྱིད་པ་འདི་ཁྱོད་ཀྱི་ཕའི་
དྲིན་ཡིན་ པས་ གཏང་ རག་ སྐྱེལ་ དུ་ འགྲོ་ཟེར། བཙུན་མོ་ རྒྱན་ དུ་ མས་ སྤུས།
གླང་པོ་ཆེའི་ཁལ་ལྔ་བརྒྱ་དང་ཤི་རྟ་དང་ཅང་ཤེས་མང་པོ་དང༌། ནོར་གྱི་བྱེ་བྲག་
དུ་མ་དང་། ཟས་ཀྱི་རྣམ་པ་མང་པོ་དང་བཅས། དཔུང་གི་ཚོགས་ཡན་ལག་
བཞི་པས་བསྐོར་ཏེ། བཙུན་མོའི་ཡུལ་ལ་ཕྱིན་པ་དང་། དེའི་ཕྱོགས་ཀྱི་རྒྱལ་པོ་
འཁོར་བཅས་ཞེད་ནས། དམག་བྱུང་ཟེར། ལ་ལས་སྐྱས་སྐྱད། ལ་ལས་གོ་
གྱོན། ལ་ལ་བྲེས་ཤིང་འདུག་པ་ལ། བཙུན་མོས་སྔོན་ལ་ཕྱིན་ཏེ། ཡབ་རྒྱལ་
པོ་མདུན་དུ་སླེབས་པ་དང༌། རྒྱན་ཆ་ལུགས་བཟང་བས་ངོ་མ་ཤེས་ཏེ། བུ་མོ་
མཛེས་མ་གང་ནས་འོངས། །དཔུང་གི་ཚོགས་འདི་སུ་ཡི་དམག ། བདག་ཅག་
འཇིགས་ལས་སྐྱོབ་ནུས་སམ། །ཅེས་སྨྲས་པ་དང༌། བུ་མོས། ཡབ་གཅིག་རྒྱལ་
པོ་ཚུར་གསོན་དང་། ང་ནི་ཁྱེད་ཀྱི་སྲས་མོ་ལགས། ། སྒོ་དྲུང་སྤྲང་པོ་མཛེ་ཅན་
དེ། །མ་ག་དྷ་ཡི་རྒྱལ་པོའི་སྲས། །ནོར་བུ་རྙེད་པས་དབང་པོ་ཚང་། །ལས་ངན་
ཟད་ནས་མཛེ་ལས་གྲོལ། །ད་ནི་རྒྱལ་སྲིད་ཆོས་བཞིན་སྐྱོང་། །ཞེས་པ་ལ་སོགས་
པའི་ལོ་རྒྱུས་བརྗོད་ནས། ཡབ་ལགས། རྒྱལ་བུ་འཁོར་བཅས་ནི། ཡབ་ཀྱི་
བཀའ་དྲིན་གཟོ་བའི་ཕྱིར་དུ་བྱོན་པ་ཡིན་པས། གྲུབས་གནང་བར་ཞུ་ཞེས་
གསོལ་པས། རྒྱལ་པོ་ངོ་གནོང་ཞིང་དགའ་ནས། རོལ་མོ་དང་གར་དང་།
གཞས་མ་ལ་སོགས་པས་བསུས་ནས། གསུང་གླེང་དང་དགའ་སྤྲོ་དཔག་ཏུ་མེད་
པ་མཛད་དོ། །དེ་ནས་བུ་མོས་ཡབ་ལ་གསོལ་པ། ང་ད་ལྟ་འདི་འདྲའི་བདེ་སྐྱིད་
འཛོམ་པ་འདི། ཡབ་ཀྱི་བཀའ་དྲིན་ཡིན་ནམ་ང་རང་གི་བསོད་ནམས་ཡིན།
ཞེས་གསོལ་པས་རྒྱལ་པོ་ངོ་ཚ་ནས་ཅང་མི་སྨྲ་བར་འདུག་གོ། དང་པོར་གཉིས་
349



ཀ་ལོངས་སྤྱོད་ཆེ། ། བར་དུ་གཉིས་ཀ་སྡུག་ཕོངས་གྱུར། ། ཐ་མར་གཉིས་ཀ་
བཙན་ཕྱུག་འཛོམ། །ཟེར་བ་འདུག དཔེ་དེས་མཚོན་པས་ན་ཁྱེད་ཨ་ལགས་
བསམ་སྒྲོན་ཀྱང་ཕ་མས་བཅོལ་པའི་འདུན་མ་དེ་ཀ་ལས་ཀྱིས་བསྐོས་པ་ཡིན་པས།
ཁོང་ལ་རྔན་ཆེན་མཛད་པ་དང༌། གཏན་གྲོགས་གཞན་ཚོལ་བའི་གྲབས་མ་
མཛད། ཐོག་མར་བྱུང་བའི་གཏན་གྲོགས་དེ་ལ་ལག་ཡོགས་མེད་པ་བྱས་ཙ་ན།
སྔར་བཤད་པ་ལྟར་རྗེས་སུ་སྐྱིད་པོ་ཡོང་བ་དེ་ཡིན། ཁྱེད་ཨ་བོ་ཚེ་འཛོམ་ཡང་
ཐུགས་མུག་མི་དགོས། ཆོས་རྒྱལ་དགེ་བའི་སྲས་ལ་ཡང་སྐྱིད་སྡུག་དེ་འདྲ་བྱུང་
འདུག་པ་ཚེ་གཞུག་ལ་སྐྱིད་པར་ཡོང་། བློ་བླ་མ་དཀོན་མཆོག་ལ་གཏོད། དགེ་
བའི་ལས་ལ་བརྩོན་པར་གྱིས། འཕྲལ་གྱི་དགོས་མཁོ་ལ་ཕན་ཀྱང་། ཉ་རི་
དྭགས་དམར་ཁེ་ལ་སོགས་པའི་སྡིག་པའི་ལས་མ་བྱེད། སོ་ནམ་འདི་སྔོན་སངས་
རྒྱས་ཀྱིས་གནང་བས་ཆེ་ཁྱད་མི་དགོས། ནམ་ལ་མདུང་བསྣམས་ནས་བསྲུང་པ་
དང༌། ཉིན་པར་ཁྱེམ་བསྣམས་ནས་སྐོར་བ་སོགས་འབད་འབུངས་འཐེན་་་་་
མཛོད། དེ་ཐོག་ནས་དགེ་འདུན་ལ་ཞབས་ཏོག རི་ཁྲོད་པ་ལ་སྒྲུབ་རྒྱགས།
ངན་ལོང་དང་མ་ནུས་པ་ལ་སྦྱིན་གཏོང་ལ་སོགས་པའི་དགེ་བ་རིས་མེད་གང་་
འགྲུབ་མཛོད། ཚེ་རྟིང་མ་མི་ཚད་འདི་ལའང་སྐྱིད་པ་ཡོང་། གཞན་མ་བཞེས་
མི་མཁས་དང་ཉོ་ཆང་མ་མཛད་པར། བཀྲེས་སེ་བ་མཛོད། ཞལ་ཏ་མ་ཁྱོད་
ཀྱང་རྒྱལ་པོ་མདུང་འཛིན་གྱི་བཙུན་མོ་ལྟར་དྲང་པོར་སྨྱོས། ཁ་ཁྱད་ཆེ་བསྟོད་
ཀྱིས་ཕུགས་མི་བཙན། ཨ་ཕའི་ཕ་གཞིས་ལ་ཨ་མའི་དྲིན་དྲངས་མི་འགྲོ། ཨའོ་
ཚེ་འཛོམ་གྱི་ས་ཞིང་ལ་བེད་སྤྱད་པའི་ནས་ལ་ཆང་བཙོས། ཤ་ཉོས། ཕྱེ་བཅོས་
ནས་མི་ལ་དྲངས་པས། ཨ་ལགས་རྐྱང་པའི་དྲིན་ག་ལ་ཡོང་། མདོར་བསྡུས་ན་
ཁྱེད་རང་ཚོ་ཉན་ན་བསླབ་བྱ་ཡིན། མི་ཉན་ན་དེ་ཁ་ཡིན་མོད། སྦོས་ན་ཕྱེན་
ཐོངས། འཕྲོག་ན་སྨྱུང་མ་ཐོངས། གང་བྱེད་པ་གྱིས། གསོལ་སིངས་དང་
350



ཞབས་ཏོག་བཀའ་དྲིན་བསྐྱངས། བསྔོ་བ་སྨོན་ལམ་རྗེས་ལ་བྱེད་བྱས་འགྲིམས་
ཕྱིན་པས་སོ་སོད་པས་བྱུང་། སོ་གྱིས་དང་། ལག་ན་ནོར་ཡོད་ན་རིགས་ངན་
གདོལ་པའི་བརྒྱུད་པ་ཡིན་ཀྱང་མཐོང་ཆེ་ལ་སྐྱིད་པ་འདུག་གོ། ནོར་མེད་རྒྱུ་ཤེས་
མ་འཁྱོགས་ན་རུས་གོང་ཆེན་པོ་རྟ་རེ་ལ་ཡང་ཡོང་གི་འདུག་གྱིས་དང༌། སྐྱེ་
དམན་འདི་ཚོ་ལས་རང་མཇེ་ཆེ་བ་དང་མཁྲང་བ་ལ་དགའ་བ་མི་འདུག་གྱིས་དང༌།
ཁ་ལ་ཐལ་བ་རང་ཐོབ་གྱིས་དང་། ཟེར་བ་བྱས་སོ། །དེ་ནས་འཕན་ཡུལ་ལ་ཕྱིན་
པས། རྒྱལ་ཆེན་རྩེའི་ཞོལ་དུ། ཨ་ལགས་དང་། ལྷ་སྐྱིད་ཟེར་བའི་བཟའ་མི་
ནོར་ཅི་ཡང་མེད་པ་ལ་དད་པ་ཆེ་རབ་གཉིས་འདུག ཁོ་རང་གཉིས་ལྷ་སར་སྐོར་
བ་ལ་འགྲོ་བསམ་པའི། ཐུག་རྡོར་དང་དཀར་མེའི་ཐོག་ནས་ང་ལ་གཞི་ལེན་
ཞབས་ཏོག་བྱས། ཉུང་མའི་ཚོད་མ་ལ་རྒྱ་བ་དང་ར་ཚིལ་ལ་སོགས་བཏབ་ནས་
དྲངས་ཏེ། ཆོས་རྗེ་རིན་པོ་ཆེ་ལགས། ངེད་གཉིས་ལ་དད་པ་རང་ཆེ་ལགས་
རག་ཡོད་དེ། ལག་ན་དངོས་པོ་མེད་པས་ཆོས་ཕྱོགས་ལ་གཏོང་རྒྱུ་འདྲ་མེད།
ཁོང་ཕྱུག་པོ་ཚོ་དང་དགའ་བ་ལ། བླ་མ་བཟང་པོ་ལ་ཞབས་ཏོག་བྱས། བླ་མའི་
གྲྭ་པ་དགའ་མོ་ཚོ་ལ་མཆོད་གནས་བཅོལ། ལྷ་ས་དང་བྱས་པའི་གནས་དགའ་མོ་
ཚོ་ལ་དཀར་མེ་དང་ཕུལ་བྱས་ཆོག་པར་སྣང་། དགའ་བ་ལ་ཟེར་བས། ངས་
འདི་སྐད་བྱས། ཁོ་རེ་གཉིས་ཉོན་དང་། ཁེ་རེའི་ཙ་ན་ཉེན་རེ་ཡོད། ནོར་
རེའི་ཙ་ན་ཆག་སྒོ་རེ་ཡོད། ལོངས་སྤྱོད་ཆེ་བ་ཙམ་གྱིས་ སྡིག་པ་ཆེ་བ་ཡིན།
དཔེར་ན་སྔོན་རྒྱ་གར་གྱི་ཡུལ་ན་ཕྱུག་པོ་ཞིག་གི་ཁྱིམ་དུ་བུད་མེད་མཛེས་ལ་ལྟ་ན་
སྡུག་པ། མཛངས་མ་བཟང་བའི་ངང་ཚུལ་ཅན་རྒྱན་བཟང་པོས་བརྒྱན་པ་ཅིག་
བྱུང་ནས། མི་དེས་དེ་ལ་སྨྲས་པ། བུད་མེད་ཁྱེད་ཀྱི་མིང་ལ་ཅི་ཟེར། སུ་
དབང་ཞེས་དྲིས་པས། ཁོ་མོ་ནི་ལྷ་མཚན་མོ་བཀྲ་ཤིས་མ་ཡིན་ནོ། །ཞེས་སྨྲས་
སོ། ། ཁྱོད་ལ་ནུས་ པ་ ཅི་ ཡོད་ ཅེས་ སྨྲས་ པས། ཁོ་ མོ་ ནི་ གར་ ཕྱིན་ པ་ དེར།
351



གསེར་དངུལ་ལ་སོགས་པ་དང༌། རིན་པོ་ཆེ་སྣ་མང་པོ་དང་། བ་ལང་དང་།
རྟ་དང་། ཤིང་རྟ་དང༌། བྲན་ཕོ་དང་བྲན་མོ་ལས བྱེད་པ་མང་དུ་འབྱུང་ངོ༌། །
ཁྱིམ་བདག་གིས་དེ་ཐོས་ནས་དགའ་སྟེ། ངའི་བསོད་ནམས་ལས་གཞན་གང་
ཡིན་རུང་། ལྷ་ཁྱོད་ཀྱིས་བདག་གི་ཁྱིམ་དུ་དུས་རྟག་པར་བཞུགས། བདག་
གིས་མཆོད་པར་བྱེད་དོ། ། ཞེས་མགུ་བའི་སྒོ་ནས་མཆོད་པར་བྱས་སོ། །དེ་ནས་
རྒྱུན་རིང་མ་ལོན་པར། སྒོ་ཙ་ན་བུད་མེད་ནག་མོ་དྲི་མ་ཅན། ཤིན་ཏུ་མི་
མཛེས་པ། པགས་པ་རྩུབ་པ། མདོག་ངན་པ་དེ་ལྟ་བུ་ཅིག་འདུག་གོ། །ཕྱུག་
པོ་དེས་བུད་མེད་དེ་ལ་སྨྲས་པ། ཁྱོད་གང་ནས་ཡིན། མིང་ཅི་ཟེར། སུ་
དབང་ཞེས་དྲིས་པས། ཁོ་མོ་ནི་བྱུར་མོ་སྣ་ནག་ཞེས་བྱ་བ་དེ་ཡིན། ནུས་པ་ནི་
ཁོ་མོ་གང་དུ་གནས་པ་དེའི་ཁྱིམ་ན་ཡོད་པའི་ནོར་རྫས་ཐམས་ཅད་མེད་པར་འགྲོ།
ལྟས་ངན་བཀྲ་མི་ཤིས་པ་བྱུར་སྣ་ནག་མོ་ཞེས་བྱའོ་ཟེར། དེར་ཕྱུག་པོས་རལ་གྲི་
བཏོན་ནས་ཁྱོད་ད་ལྟ་མི་འགྲོ་ན་གསོད་དོ། །ཞེས་སྨྲས་པས། མོ་ན་རེ། ཁྱོད་
ཀྱི་མ་གོ་བར་འདུག ནང་ན་ཡོད་པའི་བུད་མེད་དེ་ངའི་ཨ་ཅེ་ཡིན། ངེད་
གཉིས་འབྲལ་མི་ཕོད་པ་ཡིན་པས། ང་འབུད་ན་ནང་གི་དེ་ཡང་ཕུད་ཅིག་ཟེར་
རོ། །དེར་ཕྱུག་པོས་ནང་དུ་ཕྱིན་ནས། བཀྲ་ཤིས་མ་ལ། སྒོ་ན་བུད་མེད་འདི་
ལྟར་འདུག་གི་རྒྱུ་མཚན་སྨྲས་པས། བཀྲ་ཤིས་མ་ན་རེ། དེ་བདེན། དེ་ཁོ་
མོའི་ནུ་མོ་ཡིན་པས། བདག་དེ་དང་འབྲལ་མི་ཕོད་ཀྱི། ངས་གང་དུ་བཀྲ་ཤིས་
པར་བྱེད་པ་དེར། མོས་རྟག་ཏུ་ཉེས་པར་དགའ་ཞིང་བཀྲ་མི་ཤིས་པར་བྱེད་དོ།
དེ་བས་ན་ང་དགོས་ན་མོ་བོས་ཅིག་ཟེར་བ་དང༌། ཕྱུག་པོས་འོ་ན་གཉིས་ཀ་མི་
དགོས་ཀྱི། ཕྱིར་དེངས་ཤིག་ཅེས་སྨྲས་པ་དང་ཁོང་གཉིས་གནས་གཞན་དུ་སོང་
ངོ༌། །དེ་ལས་མི་ལྟོགས་ཞིག་གི་ཁྱིམ་དུ་ཕྱིན་པས། དེ་ན་རེ། ད་ཕྱིན་ཆད་ཁྱེད་
གཉིས་ངའི་ནང་དུ་རྟག་པར་འདུག་ཅིག ཅེས་སྨྲས་ནས་བསྙེན་བསྐུར་བྱས་
352



སོ། །དེ་ནས་མི་ལྟོགས་དེ་སྔ་དྲོ་སྐྱིད་པར་བྱུང་ཡང་ཕྱི་དྲོ་ཤིན་ཏུ་སྡུག སྔ་དྲོ་ནོར་
རྫས་རྙེད་ཀྱང་ཕྱི་དྲོ་སྤྲང་པོར་འགྲོ། སྔ་དྲོ་ཡོད་ཚད་ཟོས་པས་ཕྱི་དྲོ་ནད་ཀྱིས་
ཐེབས། དེ་རིང་བཀྲ་ཤིས་པར་བྱུང་ཡང་སང་ཉིན་བཀྲ་མི་ཤིས་པར་གྱུར་ཏོ། །
ཅེས་བཤད་འདུག་པ་དེ་བཞིན་དུ་ཆོས་པ་རྣམས་ཀྱིས་ཚེ་འདིའི་ལོངས་སྤྱོད་ཅིང་མ་
ངན་སོང་གི་རྒྱུ་ཡིན་པས་སྤོངས། འཇིག་རྟེན་པ་རྣམས་ཀྱིས་སྡུག་བསྔལ་མི་གོ་
བར། ལོངས་སྤྱོད་ཁོ་ན་བསྒྲུབས་ཏེ་སྡུག་བསྔལ་ཐམས་ཅད་བདེ་བ་འདོད་པའི་
ཕྱིར་ལོངས་སྤྱོད་བཙལ་ བ་བྱུང༌། ཚེ་འདི་ཡང་ལོངས་སྤྱོད་ཆེ་ན་དགྲ་མང་།
སེར་སྣ་ཆེ། བློ་གཡེང་ཆེ། ཟད་ཀྱི་དོགས་ནས་ཟ་མི་ནུས། འཐུང་མི་ནུས།
འདི་མ་ཟད་ཙམ་ལ་གཞན་འཚོལ་བསམ་ནས། སེམས་ཀྱིས་ལུས་སྡུག་བསྔལ་ལ་
གཏོད་པ་འདུག་པ། ཁྱད་པར་དེང་སང་ལོངས་སྤྱོད་ཆེ་ན། སྤྱི་དཔོན་དང་
སྒོས་དཔོན་གྱིས་ཀྱང་སྙད་འདོགས་དང་རྩོད་འདོགས་བྱེད། ཆད་པ་ལ་སྙད་
བཏགས་ནས་འཕྲོག་འགྲོ་བར་འདུག་པ། དེ་བས་ཁྱེད་རང་གཉིས་ཀྱང་ནོར་
མེད་ལ་སྡུག་མི་དགོས། ཟ་ཆེན་ཁུར་ཆེན་ཟ་ཆུང་ཁུར་ཆུང་ཡིན། ནོར་མེད་ན་
འཕྲལ་སེམས་ལས་ཆུང་། དགྲ་ཉུང༌། ཕུགས་སྡིག་པ་ཆུང་བྱས་པས། ཁོང་
གཉིས་ན་རེ། ཁྱེད་རང་གང་གསུང་བ་དེ་ཀ་དང་བདེན་པར་འདུག སྙན་ལ་
རག དགའ་བ་ལེགས་པ་རག་སྟེ། གསོལ་བ་འདི་བཞེས་དང་ཨ་ཙ་མ་ཨ་ཙ་མ།
ཡ་མཚན་པ་རང་སྣང་ངོ་ཟེར་རོ། །མཆི་མ་རང་དབང་མེད་པར་གཏོང་ཞིང་ཆོད་
དང་ཟེར་ཆང་བླུད། ངས་ཀྱང་བྱིན་རླབས། རྟེན་མང་པོ་སྦྱིན། ཞབས་
དབང་བྱས། ཕྱག་རྡོར་ཁྱུང་ཁྲའི་བཀའ་བསྒོ་བྱས། སྨོན་ལམ་བཏབ། བུ་མོ་
ཅིག་འདུག་པ་དེ་ལ་འོ་བྱས་སོ། དེ་ནས་འབྲི་ཁུང་ལ་འགྲིམས་ཕྱིན་པས། དེ་
དུས་འབྲི་ཁུང་པ་དང་རི་བོ་དགའ་ལྡན་པ་ཐུག འབྲི་ཁུང་པས་ཁོང་རང་གི་
མངའ་འོག་ན་ཡོད་པའི་ཞྭ་སེར་བ་རྣམས་ཞྭ་དམར་བར་གཏོང་ཟེར། བཙུན་པ་
353



ཙང་
-
- -
，
རྣམས་དམག་གྲབས་བྱེད་ཅིང་འདུག ངས་ཀྱང་བྱེ་རི་སྟག་རྩེ་ནས་རི་བོ་དགའ་
ལྡན་མཇལ་དུ་ཕྱིན་པས། དགེ་འདུན་པ་ལྔ་དྲུག་ཅིག་གོ་ཆ་གྱོན་ནས་སྤྲུག་སྤྲུག་
སིག་སིག་བྱེད་ཅིང་ཤོར་བྱུང་བ་ལ་ངས་འདི་སྐད་བྱས། དགེ་བའི་བཤེས་གཉེན་
རྣམ་པ་ཚོ། ཁྱིའི་ཡ་རྒྱུག་པར་མ་བཅོལ་མཛོད། ངེད་རང་ཚོ་ཆོས་པ་ཡིན་པས།
ཕུབ་ ཁུར་ མདུང༌ ཁྱེར་ ནས་ དགྲ་ བཏུལ་ ན། སྤྱིར་ གྱི་ བསྟན་ པ་ ལ་ གནོད།
བསྟན་པ་ལ་བྱུང་ན། མཁའ་འགྲོ་ཆོས་སྐྱོང་བཞིན་བསྐུལ་ནས་ཚར་གཅོད་པ་
ཡིན་མོད་བྱས་པས། ཁོང་རྣམས་ན་རེ། མཁའ་འགྲོ་ཆོས་སྐྱོང་ལ་རེ་ནའང་
དཔའ་བོ་བྱུང་དོགས་མི་དགོས། དམ་ཉམས་འདི་ཚོ་ཧོར་འདྲའི་ལས་ཀས་་་
འདུལ་དགོས་ཟེར་མི་ཉན་པར་འདུག་པས། འོ་ན་ངས་གོ་བཤད་ཅིག་བསླབ་པོ་
བྱས་འདི་བསླབས་སོ། ཨའོ་དང་ཞུས་པས་དེ་ངེད་རང་རྣམ་པ་ཚོ་སོ་སོ་ཐར་བ་
ལ་ཞུ་བ་ནོ། །ཨའོ་དང་ཞུས་པས་དཔོན་པོ་བཟང་པོ་དེ་བློ་བཟང་གྲགས་པ་ལ་ཞུ་
བ་ནོ། །དམག་མི་འདི་ཚོ་དབང་རྣོན་གྱི་དྲུང་འཁོར་ལ་ཞུ་བ་ནོ། ། ཨའོ་དང་ཞུས་
པས་གཞུ་མོ་འདི་ཚོ་བྱང་ཆུབ་ཀྱི་ལམ་རིམ་ལ་ཞུ་བ་ནོ། །མདའ་མོ་འདི་ཚོ་སྟོང་
ཉིད་ཀྱི་ལྟ་བ་ལ་ཞུ་བ་ནོ། །ཨའོ་དང་ཞུས་པས་བདེན་འཛིན་གྱི་དགྲ་བོ་དེ་ལ་སྒྱུར་
སྡོད་གྱིས་དང་ཨའོ། །དཔོན་པོ་འདི་ཚོ་རྡོ་རྗེ་འཆང་ཆེན་ལ་ཞུ་བ་ནོ། །ཨའོ་དང་
ཞུས་པས་གཞུ་མོ་འདི་ཚོ་རྒྱུད་རྒྱལ་གསང་འདུས་ལ་ཞུ་བ་ནོ། །མདའ་མོ་འདི་ཚོ་
བསྐྱེད་རྫོགས་ཟུང་འཇུག་ལ་ཞུ་བ་ནོ། ། ཨའོ་དང་ཞུས་པས་མདའ་རྒྱག་འདི་ཚོ་
སྣོད་རུང་གི་བྱང་སེམས་ལ་ཞུ་བ་ནོ། །ངན་སོང་དང་འཁོར་བ་དེ་ལ་སྒུར་སྡོད་གྱིས་
དང་ཨའོ། །ཨའོ་དང་ཞུས་པས་དཔོན་པོ་འདི་ཚོ་ཇོ་བོ་ཡབ་སྲས་ལ་ཞུ་བ་ནོ། །
དམག་མི་འདི་ཚོ་ཐེག་ཆེན་གྱི་གང་ཟག་ལ་ཞུ་བ་ནོ། །ཨའོ་དང་ཞུས་པས་གཞུ་མོ་
འདི་ཚོ་རྒྱལ་སྲས་ཀྱི་སྤྱོད་པ་ལ་ཞུ་བ་ནོ། ། མདའ་མོ་འདི་ཚོ་བདག་བས་གཞན་
གཅེས་ལ་ཞུའོ། ། རང་དོན་འབའ་ཞིག་བྱེད་མཁན་ཚོ་ལ་སྐུར་ སྡོད་གྱིས་དང་་་་
-
-
་，་
，
，
=ལ། *，
། །ལ
༄༅
354



ཨའོ། །ཨའོ་དང་ཟེར་བ་གྱིས་བྱས་པས། དེ་ཡང་བབས་པོ་བྱུང་སྟེ། དེ་བས་
བཟླུམས་ཐག་ཉེ་བ་ཅིག་སློབས་དང་ཟེར་བས། འདི་བསླབས་སོ། སྣང་བ་
སྟོང་པ་ཡལ་ལེ་འདི། །སྣང་ལ་རང་བཞིན་མི་འདུག་གོ། །ཨའོ་ན་ཡའི། མཚན་
ལྡན་བླ་མའི་བཀའ་ལུང་ལ། །བུ་ཁྱོད་བཟོད་པ་སྒོམས་ཤིག་གསུངས། ། ཨའོ་ན་
ཡའི། བཟོད་པའི་ཕུབ་ཆུང་འོག་ནས་ནི་བྱང་སེམས་སྣང་བ་བདེ་ཡོད་ཨང་། །ཨའོ་
ན་ཡའི། དྲིན་ཅན་ཕ་མའི་བཀའ་ལུང་ལ། ། བུ་ཁྱོད་སྡོམ་པ་ལོངས་ཞིག་་་་་་
གསུངས། ཨའོ་ན་ཡའི། ཚུལ་ཁྲིམས་ཁྲབ་ཀྱི་འོག་ནས་ནི། །སྡོམ་པ་ཤོར་བ་
མེད་དོ་ཨང་། །ཨའོ་ན་ཡའི། ཤཱཀྱ་ཐུབ་པའི་བཀའ་ལུང་ལ། །བུ་ཁྱོད་ཤེས་རབ་
སྒོམས་ ཤིག་ གསུངས། ། ཨའོ་ན་ ཡའི། ཤེས་ རབ་ རལ་གྲི་བཏོན་ནས་ནི། །
འཁོར་བ་རྩད་ནས་བཅད་གཏོང་ཨང་། ། ཨའོ་ན་ཡའི། བྱང་སེམས་བློ་སྦྱོང་
མདུང༌ ཐུང་ འདིས། ། འགྲོ་ དྲུག་ བློས་ རང་ མི་ གཏོང་ ཨང་། ། ཨའོ་ ན་ ཡའི། .
བརྩོན་འགྲུས་རྟ་ཕོ་ཞོན་ནས་ནི། །སེམས་ཅན་ཚོའི་དཔའ་གྲོགས་ལ་སླེབས་འོང་
ཨང་། །ཨའོ་ན་ཡའི། འདི་ནས་ལོ་གསུམ་སོང་ནས་ནི། །སངས་ཆུང་སྐེར་མོར་
རྒྱུ་ཡོད་ཨང་། ། ཨའོ་ན་ཡའི། །ལས་སུ་སངས་རྒྱས་བསྒྲུབས་ནས་ནི། །གཤིན་རྗེ་
ཆོས་རྒྱལ་ལ་ལྟ་བ་ནོ་ཨང༌། ། གྱིས་བྱས་དེ་ཡང་ལེགས་པོ་བྱུང་སྟེ། །དེ་བས་ཀྱང་
བཟླུམས་ཐག་ཉེ་བ་ཅིག་གྱིས་དང་ཟེར་བས། འདི་བཏང་ངོ༌། ཆོས་པ་ལ་ཆོས་
ཀྱི་གོ་གཞས་མི་དགོས་ན། འོ་ན། ལས་སུ་རབ་བྱུང་བྱས་ནས་ནི། །ཚེ་གཞུག་
བདུད་མོས་ཕབ་བྱུང༌། །ལས་བཟང་ཆོས་ཤིག་བྱས་པས་ནི། །ལས་ངན་འཁྲུག་པ་
བབས་བྱུང་ཡང་། །དཀོར་མཇེ་མཁྲང་པོ་ཐོ་དོ་འདི། །ཁ་ཁྱེར་མགོ་ཅོག་བྱེད་ཀྱི་
འདུག །གོ་ཆ་དེ་སྣམ་བུས་མི་བརྟེན་ནོ། །ཀོ་སྐམ་འཁུར་ལས་ཤོག་དང་ཨང་། །
དམ་ཉམས་ཤར་པོའི་མིང་ལ་ནི། །དཀོར་ཟན་མགོ་རིལ་ཞུ་བ་ནོ་ཨང་། ། ཅི་མིན་
དགུ་བརྒྱད་བྱས་ནས་ནི། །ཤཱཀྱ་ཐུབ་པ་ལ་སྐུར་སྡོད་གྱིས་ཨང་། །དཔོན་པོ་གཤིན་
355



རྗེ་ཆོས་རྒྱལ་གྱིས། །བདག་རྐྱེན་ཐུགས་རྩར་བཅར་ཡོད་ཨང་། ། སྒོས་དཔོན་རཀྵ་
གླང་མགོ་དེ། །གཞན་ལས་ང་རང་ཉེ་ཡོད་ཨང་། ། རྫོང་བཙན་ལྕགས་མཁར་སྒོ་
མེད་དེ། །བསྐོར་བས་ཕེབས་པ་མེད་དོ་ཨང་། ། སངས་རྒྱས་སྟོང་གི་དམག་བྱུང་
ཡང་། །རྩིག་པའི་རྨང་ནས་འགྲོགས་འགྲོ་ཨང་། །གྱིས་དང་བྱས། སོ་གྱིས་དང།
འཇིག་རྟེན་མི་ནག་ པ་ཁ་ ཅིག་བསྙེན་གནས། སྐོར་བ། མ་ཎི་ཆོས་གཏམ་
སོགས་དཀར་ཕྱོགས་ལ་བརྩོན་པར་འདུག་གྱིས་དང༌། བཙུན་པ་དང་བླ་མ་ཐོག་
ཅིག དམག་ལབ་དང་དམག་ལས་ཚོང་ཁེ། སོ་ནམ་ལ་རེམ་པར་འདུག་གྱིས་
དང་། ཕྱིན་ཁ་ལོག་ཚོའི་ཁ་ལ་ཐལ་བ་རང་ཐོབ་གྱིས་དང་བྱས་སོ། ང་ནི་མི་
སྡོད་རྒྱལ་ཁམས་འགྲིམ། །ལེབ་སྟན་ནག་ཆུང་སིགས་སེ་སིག ། མདའ་དོང་
འཁོར་གསུམ་ཁྲོགས་སེ་ཀྲོག ། ཟངས་སྐྱོགས་སྤ་ལོ་སྤྲུགས་སེ་སྤྲུག ། བུ་མོའི་
དྲུང་སྐོར་ཤར་ར་ར། །བཙུན་མའི་ལས་བྱེད་ཁྱུགས་སེ་ཁྱུག། སྦྱིན་བདག་འབུལ་
བ་འུར་སེ་འུར། །ཆོས་བཤད་མགུར་མ་ལྷངས་སེ་ལྷང་། །རྒྱ་སྡེའི་ཁྲོམ་པ་ཡོམས་
སེ་ཡོམ། །མིག་ན་སྦྲང་ཆར་སི་ལི་ལི། །མིག་འཛུམ་སོ་དཀར་ཤིགས་སེ་ཤིག །
བྱིས་ཕྲུག་རྗེས་འབྲང་འདུ་རུ་རུ། །ཕྱེན་དང་སྨྱུང་མ་སྤྲུགས་སེ་སྤྲུག ། བཀྲ་ཤིས་
སྨོན་ལམ་དོན་གྲུབ་དགེ། །ཟེར་བ་བྱས་འགྲིམས་ཕྱིན། དེ་ནས་ཡང་ལམ་པོའི་
རི་ཅི་གི་ན། ལུག་རྫི་གཉིས་ཀྱིས་ལུག་ཕོ་རྒྱགས་པ་ཅིག་བསད་ནས་ཟ་གིན་་
འདུག་པ་དང་འཕྲད་ནས། ཆོས་རྗེ་ཁྱེད་སྐུ་མཁྱེན་གྲོང་དུ་ལུག་སྤྱང་ཀིས་ཟོས་
སོང་གསུངས་ནས། ངེད་གཉིས་ཀྱིས་བསད་པའི་བཀའ་ལུང་མི་གནང་བ་ཞུ་
ཟེར་ནས། གློ་ བ་ དེ་ བརྔན་ པར་སྦྱིན་བྱུང་བས། ལོ་ རྒྱུས་འདི་ཉོན་བྱས།
རྫུན་དུ་སྨྲས་པའི་ལོ་རྒྱུས་འདི་བཤད་དོ། སྔོན་རྒྱ་གར་ལྷོ་ཕྱོགས་ན། བེ་ཏའི་
རྒྱལ་པོ་འཆར་བྱེད་ཅེས་པ་ལ། འཁོར་བྲམ་ཟེ་རྫུན་མེད་དང༌། རིགས་ངན་
རྫུན་པོ་ཆེ་བྱ་བ་གཉིས་ཡོད་པ། མ་ཧེ་སྟོང་ཁྱུ་ཅིག་འཚོ་བར་བཏང་བས། དེའི་
356



གསེབ་ན་ཁྱུ་མཆོག་སྟག་རིས་བྱ་བ་རྩའི་ཕུད་ཟ་ཆུའི་ཕུད་འཐུང་བ། ཕར་ལ་
འགྲོ་བའི་སྣ་འདྲེན། ཚུར་ལ་ཡོང་བའི་མཇུག་སྡུད། རི་མཐོན་པོ་ལ་བསྡད་
ནས་དགྲ་དང་གཅན་གཟན་གྱི་བསྲུང་མ་བྱེད་པ་ཅིག་ཡོད་པ་དེ་ཁོང་གཉིས་ཀྱིས་
བསད་ནས་ཟོས་པས། དེར་རིགས་ངན་དེས་ཁྱུ་མཆོག་གཡང་ལ་ལྷུང་ནས་ཤིའོ་
ཅེས་གྱིས་ཤིག་སྨྲས་པ། རྫུན་མེད་ན་རེ། ང་སྐྱེས་ནས་རྫུན་སྨྲ་མ་མྱོང་ཟེར།
རྫུན་ཆེན་པོ་ན་རེ། ད་ལམ་རྫུན་མ་བྱས་ན་རྒྱལ་པོའི་ཁྲིམས་ཡོང་བས་རྫུན་གྱིས་
ཤིག་ཟེར། དེ་ནས་དགོང་མོ་དུད་འགྲོ་ཚོ་དེད་ནས་ཕྱིན་པ་དང་། རྒྱལ་པོས་
སྨྲས་པ། མ་ཧེ་སྟོང་ཁྱུ་རྒྱགས་སམ། ཁྱུ་མཆོག་སྟག་རིས་འཚོ་འམ། ཅེས་
གསུངས་པ་དང༌། རྫུན་མེད་ན་རེ། ངེད་གཉིས་ཀྱིས་ཁྱུ་མཆོག་སྟག་རིས་་
བསད་ནས་ཟོས་ཟེར། རྫུན་པོ་ཆེ་ན་རེ། གཡང་ལ་ལྷུང་ཟེར་བས། རྒྱལ་
པོས་རྫུན་པོ་ཆེའི་ལྕེ་བཅད་དོ། །རྫུན་མེད་ལ་བརྔན་པ་ཆེན་པོ་བྱིན་ནོ། །དེ་ལ་ཡ་
མཚན་སྐྱེས་ནས་ལྷ་དབང་ཕྱུག་ཆེན་པོས་ནམ་མཁའ་ལས། རྫུན་ལས་ལོག་ནས་
བདེན་པར་སྨྲས། །བྲམ་ཟེ་ཡིས་ནི་བྱ་དགའ་ཐོབ། །རིགས་ངན་ལྕེ་བཅད་ངན་
སོང་ལྷུངས། །ཨེ་མ་ངོ་མཚར་ཤིན་ཏུ་ཆེ། །ཞེས་སྨྲས་སོ། དེ་བཞིན་དུ་རྫུན་བྱས་
ན་འདི་ཕྱི་གཉིས་ཀར་མི་ཕན་པས་ང་ནི་དྲང་པོར་སྨྲ། ཁྱེད་རང་གཉིས་ཀྱང་
རྫུན་བྱས་པས་མཐའ་མི་བཙན། དེ་བས་ལུག་དེ་ངེད་གཉིས་ལྟོགས་ནས་ཟོས་
ཟེར་བ་བྱས་དྲང་པོར་སྨྲས་པ་ལེགས་སོ་བྱས་པས། ཁོང་གཉིས་ཀྱང་དད་པ་
བསྐྱེད་དེ་དེའི་ནུབ་མོ་རང་ཆོས་ལ་བྲོས་ནས་རི་བོ་དགའ་ལྡན་ན་སླེབས་འདུག་
ཟེར་རོ། དེ་ནས་དྭགས་པོ་ལ་འགྲིམས་ཕྱིན་པས། འགར་འགག་རབ་ཏུ་
སླེབས་པ་དང་། བྲག་རྡོག་ཅིག་ནས་བལྟས་པས། ལྐུག་པ་ཧོར་རྒྱལ་ཅེས་པ་
གླུད་རང་འདྲ་བ་ཅིག་ལ་གནས་མོ་དགའ་ཡགས་མོ་ཟེར་བའི་བུ་མོ་དུང་ཁ་མ་ལྷ་མོ་
རང་ཅིག་འདུག ཁོང་གཉིས་ཐོག་ཁ་ན་རྒྱ་བའི་མཛར་ སྤགས་དང་བཅས་་་་
357



སྤགས་ཟ་གིན་འདུག་པས། བུ་མོ་དེ་རིགས་བཟང་མར་གོ་ནས་རེ་ཞིག་ཕྱག་རྒྱ་
མ་བཅོལ། ཕུགས་སུ་ཆོས་ཅིག་འཚོལ་དགོས་བསམ་པའི་ངང་ལ། ལྐུགས་པ་
དེ་སིང་པོ་འཚག་ཏུ་སོང་བས་ཤུལ་དུ། ངས་རྒྱང་གླུ་འདི་བཏང་ངོ༌། ཁམ་སྡོང་
སྐམ་པོའི་སྟེང་ན་འདུག་པའི་སྤྲེལ་མོ་ལག་དཀར་ཁྱོད། སྤྲེལ་ཁམ་ཤ་མེད་སྤུ་མེད་
དེ་ལ་རང་མ་ཆགས་པར། ཨམ་ཕྲག་ནང་ན་གནང་སྦྱིན་ཡོད་པ་ནོ་ཤོག་དང༌།
བྱས་པས། མོ་ལ་ཟེར་བར་གོ་ནས་ཉན་གྱི་འདུག ལྷུགས་པ་ན་རེ། དྲོ་
སྤགས་རྒྱུ་བ་འདི་རང་ཞིམ་པ་ལ་ཨང་ཟེར་འཕྲོ་ལ་མོས་ཏོག་ལངས་ནས། ཁོ་ལ་
ཟེར་བ་ཁད་བྱས་ནས་གླུ་ལན་བཏང་བྱུང༌། རྒྱུ་བ་ལས་ཀྱང་རྒྱ་ཁུ་ཞིམ་འདུག
རྒྱ་ཁུ་སྐྱིད་སྨད་འབྲུག་གཤོང་ཕྱོགས་ལ་ལུས་འདུག སྔོན་མའི་མཛར་སྤགས་དེ་
ལེན་དུ་ཨེ་འགྲོ་གཏན་གྲོགས། ཨའོ་དེ་ཉན། ཟེར་འདུག་པ་ལ། ལྐུགས་པ་
དགའ་ནས། ཁོ་ན་རེ། སྐྱིད་སྨད་འབྲུག་གཤོང་དེ་ས་ག་ན་ཡོད་པ། ཕའི་ཕ་
ན་ཡོད་ན་ཨ་ཅེས་ལོངས་ཤོག་དང་ཟེར་བས། མོ་ན་རེ། ཐག་ཉེ། འདི་ནས་
འོལ་ཁ་ཚུན་ལ་ནི་ལས་སླ། དེ་ནས་མལ་གྲོ་ལ་ནི་ཐག་ཉེ། དེ་ནས་བྱེ་མ་འདུར་
གྱི་འཕྲང་དེ་དང༌། དམ་འབག་ཚུན་རང་ཡིན། དེ་ནས་ནི་ནམ་ལ་རག་ཡོང་
ཟེར་བས། ཁོ་ན་རེ། ད་ལྟ་ཕྱིན་ན་ནམ་འཁོར་ཟེར། བུ་མོ་དེས་དགོང་མོ་
ཚུན་ལ་འཁོར་ཡོང༌། ཁྱོད་རང་མཛར་སྤགས་ཞིམ་པ་ང་ཡང་རྡུལ་ནག་སངས་པ་
ཡོད་ཟེར་བས། འོ་ན་ཨ་ཅེས་མགྱོགས་པོ་ལོག་ལས་ཤོག ངས་མཛོ་མོ་བཞོས་
ལབ་ཚོད་བཙོས་བྱས། དེ་ནས་ཉག་གཉིས་མཉམ་པོར་ཉལ་བྱེད་ནོ། མི་དང་
མོག་མ་རྒྱག་ཞིག་ཟེར་བས། མོས་ནང་གི་དྲག་ཤོས་ཐམས་ཅད་ཁུར་ནས་ངའི་
རྗེས་ལ་སླེབས་བྱུང་ངོ་། ཁོ་ནི་ཁ་ནུབ་རང་ལ་གདངས་ནས། སྐབས་དག་ལ་ཨ་
ཅེ་ཟེར་སྐད་རིང་རང་གཏོང་འདུག ངས་ནི་མོ་ལ་ལོ་གཅིག་ཆུང་མ་བཅོལ།
དེ་ནས་ཙཱ་རི་རྫ་སྤྱིལ་དུ་སྙན་བརྒྱུད་ཀྱི་ཁྲིད་འཕོག་ནས་སྒོམ་དུ་བཅུག སང་ཕོད་
358



ཡོང་དུས། གནས་ནང་པ་རྣམས་ན་རེ། ཆོས་རྗེའི་གྲྭ་པ་བཙུན་ཆུང་མ་དེ་མ་ཤི་
ཡོད་ལས་ཆེ། གངས་འུར་ནས་ལོ་གཅིག་སོང་། ཆས་ཀ་ནི་ཙམ་བྲེ་གསུམ་ལས་
མེད། ངེད་རྣམས་ཀྱིས་སྐྱེལ་བ་ལ་ནི་ལམ་མ་ཐར་ཟེར་བས། ངས་ཚོགས་
འཁོར་ཞིག་བཤམས། ལམ་ཕྱེ་ནས་བལྟར་ཕྱིན་པས། མིག་ཧུར་རེར་བསྡད་
འདུག ཆོས་ཟབ་མོ་འབྲུག་པའི་བུ་བརྒྱུད་ལ་ཡོད། བསྒོམས་ནུས་ན་བཙུན་
མ་ཡིན་ཀྱང་སངས་རྒྱ་བ་ལ་ཚེགས་མི་འདུག སོ་གྱིས་དང་། ལར་ནས་རང་སྐྱེ་
དམན་གྱིས་ཕོད་པ་འདི་རང་གྱིས་དང་། ལས་ཀྱི་བསྐོས་པའི་གཏན་གྲོགས་ཤ་
སྙིང་འདྲེས་པ་རྐུབ་ཕྱིས་པའི་རྡོ་བཞིན་བསྐྱུར་ནས། མི་དོན་མེད་ཀྱི་རྗེས་ལ་
སླེབས་བྱུང་ངོ་གྱིས་དང་། ཁྲེལ་གྱི་རང་ཆུ་དང་རེ་མར། སྟོད་ཁྱོ་བོའི་ལག་ཏུ་
བཞག་ནས་ཁོག་སྨད་ཤར་པོའི་ཕག་ཏུ་བརྐྱང་ཐུབ་པ་འདུག་གོ། །ཕོ་སུ་གྲུང་ཡང་
ཁོང་ཚོའི་ཁྲམ་དང་གཡོ་སྒྱུ་དེ་མི་ཤེས་པ་འདུག་གོ། ། ཨ་གད་མ་ཚོ་ལ་ཐོ་ལེ་རང་
ཐོབ་དང་། ངས་བྱས་པ་ལ་ཉན་ན། གང་བསྐོས་པའི་གྲོགས་ལ་དགའ་མོ་གྱིས་
དང་ལ་ཡོང་ས་མི་ཡོང་། རྙིང་མ་དེ་ཁ་སྐྱིད་ཐག་རིང་གྱིས་དང་བྱས་སོ། །རྣལ་
འབྱོར་ཀུན་དགའ་ལེགས་པ་ངས། ཤར་གྱི་དྭགས་ལྷ་སྒམ་པོར་ཕྱིན་པའི་དུས་སུ།
བན་བཙུན་མང་པོ་བསྐང་གསོ་དང་སྨྱུང་གནས་གཏོང་གི་འདུག་པས། ངས་
ཀྱང་འདི་ལྟར་ཕྱག་བཙལ། མ་སྐྱེས་མི་འགག་ཆོས་ཀྱི་སྐུ་ལ་ཕྱག་འཚལ་ལོ། །
ཀུན་གྱིས་མི་མཐོང་ལོངས་སྤྱོད་རྫོགས་པའི་སྐུ་ལ་ཕྱག་འཚལ་ལོ། །ཅིར་ཡང་སྣང་
བ་སྤྲུལ་པའི་སྐུ་ལ་ཕྱག་འཚལ་ལོ། །མཚན་ཉིད་ལྡན་ན་བླ་མ་རྣམས་ལ་ཕྱག་འཚལ་
ལོ། །དངོས་གྲུབ་སྟེར་ན་ཡི་དམ་ལྷ་ལ་ཕྱག་འཚལ་ལོ། །འཕྲིན་ལས་སྒྲུབ་ན་མཁའ་
འགྲོ་རྣམས་ལ་ཕྱག་འཚལ་ལོ། །བར་ཆད་སེལ་ན་ཆོས་སྐྱོང་རྣམས་ལ་ཕྱག་འཚལ་
ལོ། །ཟབ་མོ་འདུག་ན་དམ་ཆོས་རྣམས་ལ་ཕྱག་འཚལ་ལོ། །ཚུལ་ཁྲིམས་འདུག་ན་
དགེ་འདུན་རྣམས་ལ་ཕྱག་འཚལ་ལོ། མཐའ་དབུས་མེད་ན་ལྟ་བ་རྣམས་ལ་ཕྱག་
359



འཚལ་ལོ། དམིགས་པ་མེད་ན་སྒོམ་པ་རྣམས་ལ་ཕྱག་འཚལ་ལོ། ཚུལ་བཅོས་
བྲལ་ན་སྤྱོད་པ་རྣམས་ལ་ཕྱག་འཚལ་ལོ། གདོད་ནས་གྲུབ་ན་འབྲས་བུ་རྣམས་ལ་
ཕྱག་འཚལ་ལོ། བསྲུང་དུ་མེད་ན་དམ་ཚིག་རྣམས་ལ་ཕྱག་འཚལ་ལོ། དེ་ཡན་
ཆོད་སྟོད་ལས་བྱང་ཆུབ་སྒྲུབ་པའི་ཕྱག་འཚལ་ཡིན། སྨད་ལ་འཕྲིན་ལས་སྒྲུབ་
པའི་ཕྱག་འཚལ་ཡིན། ཚོགས་གཉིས་བསགས་ཅིག་བྱས་ཚབས་སུ་འགྲོ་བའི་སྐུ་
ལ་ཕྱག་འཚལ་ལོ། ། ལས་ངན་བསགས་པས་སྡུག་བསྔལ་མྱོང་བའི་སྐུ་ལ་ཕྱག་་་
འཚལ་ལོ། །གང་བྱུང་ཆོག་པས་ཆོག་ཤེས་སྐུ་ལ་ཕྱག་འཚལ་ལོ། ཞུས་པས་མི་
ནག་དཔོན་པོའི་སྙན་ལ་ཕྱག་འཚལ་ལོ། བསླབས་པས་མི་ཉན་གཡོག་པོའི་་་
སེམས་ ལ་ ཕྱག་ འཚལ་ ལོ། ཡོད་ པ་ མི་ ཟ་ ཕྱུག་ པོའི་ ཁ་ ལ་ ཕྱག་ འཚལ་ ལོ།
བསགས་པའི་མི་ལྟོགས་ནོར་ལ་ཕྱག་འཚལ་ལོ། ཡོད་པས་མི་ཆོད་སྦ་ར་སྡོམ་ལ་
ཕྱག་ ཕྱག་ འཚལ་ ལོ། ཆུང་ མས་ མི་ ཆོག་ ཤར་ མོ་ བསྐོར་ ལ་ ཕྱག་ འཚལ་ ལོ།
བདེན་པས་མི་འགྲོ་རྫུན་རྒྱབ་སྐྱོར་ལ་ཕྱག་འཚལ་ལོ་། རྒན་ཟེར་མི་ཉན་གཞོན་
ཟེར་ཉན་ལ་ཕྱག་འཚལ་ལོ། འཆི་བ་མི་དྲན་རྒན་མོའི་སྟུ་ལ་ཕྱག་འཚལ་ལོ།
བྱས་ཡུས་ཆེས་པས་ཡི་ཆད་ཉོ་ལ་ཕྱག་འཚལ་ལོ། ཚིག་ལ་ཞེན་པས་དོན་ཚོ་སྟོར་
ལ་ཕྱག་འཚལ་ལོ། སྒོམ་སྒྲུབ་བྱས་པས་ལྟོ་ཕྱིར་ཤོར་ལ་ཕྱག་འཚལ་ལོ། རང་
དོན་སྟོར་བའི་འགྲོ་དོན་བྱེད་ལ་ཕྱག་འཚལ་ལོ། གཞན་ཕན་བྱེད་ལོས་རང་དོན་
སྒྲུབ་ལ་ ཕྱག་འཚལ་ལོ། ཟབ་མོའི་དོན་ཚོ་བློ་ཡིས་དཔྱོད་ལ་ ཕྱག་འཚལ་ལོ།
ཚིག་རིགས་སྐམ་པོས་ལྟོ་གོས་འཕྱིད་ལ་ཕྱག་འཚལ་ལོ། ཆོས་དང་ནོར་རྫས་བརྗེ་
མཁན་རྣམས་ལ་ཕྱག་འཚལ་ལོ། ཨོ་རྒྱན་ཁྲེལ་བའི་གཏེར་བཏོན་རྣམས་ལ་ཕྱག་
འཚལ་ལོ། གནས་ལུགས་མ་རྟོགས་རྒྱན་དྲུག་གྱོན་ལ་ཕྱག་འཚལ་ལོ། སྡོམ་
གསུམ་མི་བསྲུང་ཆོས་གོས་གྱོན་ལ་ཕྱག་འཚལ་ལོ། འདོད་ཡོན་སྤངས་ཟེར་ནོར་
རྫས་གསོག་ལ་ཕྱག་འཚལ་ལོ། ཉན་མཁན་མེད་པའི་ཁ་ཏ་བྱེད་ལ་ཕྱག་འཚལ་ལོ།
360



བྱུས་ཚོད་མི་ཤེས་དམག་དཔོན་རྣམས་ལ་ཕྱག་འཚལ་ལོ། གོ་ཆ་མེད་པའི་ཁ་ལོ་
ཅན་ལ་ཕྱག་འཚལ་ལོ། མཇལ་རྒྱུ་མེད་པའི་རྒྱ་འདྲེ་འཚོལ་ལ་ཕྱག་འཚལ་ལོ།
བརྟག་གཞིག་མི་གཏོང་འཕར་བུབ་ཙན་ལ་ཕྱག་འཚལ་ལོ། ཚོད་ཡོད་དུས་མི་
འཛིན་མེད་དུས་འགྱོད་ལ་ཕྱག་འཚལ་ལོ། ཁྲལ་གཞལ་བས་མི་འཚེངས་ཁྲལ་མི་
རྣམས་ལ་ཕྱག་འཚལ་ལོ། སྐལ་གླས་མི་ཆོག་ཧོར་འདྲ་རྣམས་ལ་ཕྱག་འཚལ་ལོ།
བསོད་སྙོམས་སྦྱིན་པས་མི་ཆོག་ཀླན་ཀ་བརྐོ་ལ་ཕྱག་འཚལ་ལོ། ནོར་ཡོད་པས་མི་
ཆོག་རྐུན་མ་བརྐུ་ལ་ཕྱག་འཚལ་ལོ། ཆོས་ཐོས་པས་མི་ཆོག་ཉམས་ལེན་མེད་ལ་
ཕྱག་འཚལ་ལོ། སྒོམ་བྱས་ པས་ མི་ ཆོག་ མུན་ཁུང་འཇུག་ ལ་ ཕྱག་ འཚལ་ལོ།
ཆོས་ཐོས་པས་མི་ཆོག་བསམ་བློ་གཏོང་ལ་ཕྱག་འཚལ་ལོ། བསམས་པས་མི་ཆོག་
སྒོམ་དགོས་ལ་ཕྱག་འཚལ་ལོ། བསྒོམས་པས་མི་ཆོག་དོན་མཐོང་དགོས་པ་ལ་
ཕྱག་འཚལ་ལོ། མཐོང་བས་མི་ཆོག་བརྟན་པ་ཐོབ་དགོས་པ་ལ་ཕྱག་འཚལ་ལོ།
བྱར་མེད་བསྒོམས་པས་བྱ་བྱེད་མང་ལ་ཕྱག་འཚལ་ལོ། དྲིན་ལན་ལོག་འཇལ་ཕྲུ་
གུ་རྣམས་ལ་ཕྱག་འཚལ་ལོ། ཚེ་སྔོན་བསགས་པའི་རྣམ་སྨིན་རྣམས་ལ་ཕྱག་
འཚལ་ལོ། དྲང་པོ་བྱས་པའི་ཁ་སྟབས་ཚོ་ལ་ཕྱག་འཚལ་ལོ། སྐྱོག་པོ་བྱས་པའི་
ལག་སྟབས་ཚོ་ལ་ཕྱག་འཚལ་ལོ། བྱིས་ཕྲུག་ཆེ་བའི་གྲོད་པ་རྣམས་ལ་ཕྱག་འཚལ་
ལོ། ཟ་མི་མཁས་པའི་ཕྱེ་སྐུར་རྣམས་ལ་ཕྱག་འཚལ་ལོ་ཨང་། སེར་སྣས་་་་
བསགས་ནས་ ཅི། ཤི་བའི་རྗེས་སུ་ལུས་ནས། སུས་ཁྱེར་འདིས་ཁྱེར་མེད།
སུས་ཟ་འདིས་ཟ་མེད། གར་ཁྱེར་འདིར་ཁྱེར་མེད་པ་ཚོའི་ཕན་པ་ལ་ཨང་། སོ་
གྱིས་དང༌། རྟ་བཟང་པོ་ཞོན། གཡོག་མང་པོ་བྱས། ཆུང་མ་མཛེས་པོ་ཁྲིད།
དཔོན་པོའི་ཐུགས་འཛིན་བྱས། ང་མིན་ན་སུ་ཡིན། སྟག་མིན་ན་གཟིག་ཡིན།
ལྕེ་མིན་ན་སྟ་གྲི་ཡིན་སྙམ་ཁ་འཕངས་ནམ་མཁའི་མཐོངས་དང་མཉམ་པ་ཚོའི་བྱེད་
ལུགས་ལ་འཆི་བ་འདི་རང་ཕན་པ་ལ་ཨང་། རཀྟ་གླང་མགོ་དང་ཨ་ཝ་གླང་མགོ་
361



འབུངས་འབུངས། ཐག་རང་ཆོད་ཨང་། ཉེ་འཁོར་གྱི་སྐྱེ་བོ་བློ་ཤེད་ཆེན་པོ་
འདི་ཚོ་ལ་ཁྱེད་གཉིས་མེད་ན་ཡོང་བ་མི་འདུག སོ་གྱིས་དང་། བྱས་ཕྱག་
བཙལ་པས། དྭགས་ཕོ་དང་དྭགས་མོ་རྣམས་ན་རེ། ཁྱེད་གྲུབ་ཐོབ་རང་ཡིན་
འདུག ཆང་དམག་ཅིག་རྒྱབ་ལ་དབྱངས་རྟ་ཆོས་དང་མཐུན་པ་ཅིག་མཛོད་
དང་ཟེར་བས། འདི་བཏང་ངོ༌། ཨའོ་དང་ཨེ་ལེ་གོ། ཕྱི་འདི་ལ་ཐོས་བསམ་
ཨེ་གོ། །ནང་འདི་ལ་ཉམས་ལེན་ཨའོ་དང་ཡིན་ནོ། །ད་ལན་མི་ལུས་ཐོབ་པ་འདི་
ལ་འབད་རང་འབད་ཡོད། །ད་ལན་དབང་པོ་མཆེད་དུས་འདི་ལ་འབུངས་རང་
འབུངས་ཡོད་ཨའོ། །འོ་ང་ནས་སྨྲས་བྱུང་གྱིས་དང༌། །རང་ལུས་ཀྱི་མཆོད་རྟེན་ལ་
ལྷ་སྐུའི་སྐུ་དཀར་གསོལ་ཡོད། ། ད་ལན་བསྐྱེད་རྫོགས་ཟུང་འཇུག་སྒོམ་པ་ལ་
འབད་རང་འབད་ཡོད། ད་ལན་སྣོད་བཅུད་ལྷ་སྐུར་ཤར་དུས་འབུངས་རང་
འབུངས་ཡོད་ཨའོ། །འོ་ང་ནས་སྨྲས་བྱུང་གྱིས་དང་། །སེམས་བདེ་སྟོང་ལ་འཇོག་
པ་ཨའོ་དང་ཨེ་ན། གནས་ལུགས་ཀྱི་ལྟ་བ་དེ་ཉོག་ཕྱང་། །ཡིན་ལུགས་ཀྱི་སྒོམ་པ་
དེ་ཉོག་ཕྱང་། །ཤུགས་འབྱུང་གི་སྤྱོད་པ་དེ་སྐྱོང་དུས་འབད་རང་འབད་ཡོད། །
འབྲས་བུ་ལྷུན་གྱིས་གྲུབ་པ་ལ་འབུངས་རང་འབུངས་ཡོད་ཨའོ། །འོ་ང་ནས་སྨྲས་
བྱུང་གྱིས་དང་། །ཅེས་སྨྲས་སོ།
ཡང་སྒམ་པོ་སྤྱན་སྔ་རིན་པོ་ཆེའི་དྲུང་ནས། ཆོས་རྗེ་ཀུན་ལེགས་པ་ཁྱེད་ལ།
མི་ཁ་དལ་བ་ཁ་ཅིག་སྨྱོན་པར་འདུག་ཟེར་བ་དེ། ཁོ་རང་ཚོས་མ་གོ་བར་འདུག
འཁྲུལ་ཞིག་ལ་ཟེར་བར་འདུག ད་ལམ་བླ་མ་རྒྱང་འབོད་ཅིག་ མཛོད་དང་
གསུངས་བྱུང་པས། ངས་འདི་བྱས། མིའི་ཁ་ལ་སྐྱག་གཏད་མི་ཡོང་། རང་
འགྱེལ་བ་མི་ཚོར་བར་གཞན་ཡོ་བ་ཚོར་བ་རྐྱང་པ་ཡིན། ང་རང་ཚེ་འདི་ལ་ཁང་
པ་སྐྱིད་ཚད་ཀྱི་ནང་དུ་ཕྱིན། ཟས་ཞིམ་ཚད་ཟོས། མིའི་དཔོན་པོའི་ཕྲུ་གུ་ཚོ་
དང་མདའ་རྒྱག་བྱས། དཔོན་མོ་གཞོན་ནུ་མ་ཨ་ལགས་ཚོ་དང་འོ་བྱས། ཆོས་
362



ཀྱི་དབྱངས་རྟ་འཐེན། ཆོས་ཀྱི་བྲོ་བརྡུང་། ཕྱི་མ་ནི་ཇོ་བོ་རྡོ་རྗེ་འཆང་ཟེང་
བའི་སྔོ་ཧྲེང་ངེ་བ་དེས་ཤོག་ཟེར་བློ་བདེ། བླ་མ་རྒྱང་འབོད་བཏང་བས་ཆོག་
ཞུས། ན་མོ་གུ་རུ། ངའི་བླ་མ་སངས་རྒྱས་རིན་པོ་ཆེས་ཐུགས་རྗེས་རང་་་་
གཟིགས་དང་། །ཚེ་སྔོན་བསོད་ནམས་བསགས་པས་དལ་འབྱོར་མི་ལུས་ཐོབ་པ་
ང་ལ་གཟིགས་དང་། །ཅི་བྱས་ཆོས་སུ་འགྲོ་བས་སྡུག་བཙིར་མི་དགོས་པ་ང་ལ་
གཟིགས་དང་། ། ནོར་རྫས་འདོད་ཚད་ཡོང་བས་རྨོ་བརྐོས་མི་དགོས་པ་ང་ལ་་
གཟིགས་དང་། །ཁང་པ་སྐྱིད་ཚད་དུ་བསྡད་ནས་ས་བརྐོ་རྡོ་སློག་མི་དགོས་པ་ང་ལ་
གཟིགས་དང༌། །གར་སྐྱིད་དུ་ཕ་ཡུལ་བྱས་པས་ས་ཆའི་ཆགས་སྡང་མི་དགོས་པ་ང་
ལ་གཟིགས་དང་། །རྣམ་རྟོག་གཡང་དུ་འཁུགས་པའི་རོ་སྙོམས་པ་ང་ལ་གཟིགས་
དང༌། །རང་སེམས་བླ་མར་ཤར་བས་གསོལ་བ་གཞན་ལ་འདེབས་མི་དགོས་པ་ང་
ལ་གཟིགས་དང་། །བྱ་སྤྱོད་ལྷུག་པར་བཞག་པས་བྱར་མེད་གཞན་ནས་འཚོལ་མི་
དགོས་པ་ང་ལ་གཟིགས་དང་། ། ལྟ་བ་ཕྱོགས་ལྷུང་བྲལ་བས་གྲུབ་མཐའ་ཕྱོགས་
འཛིན་མི་དགོས་པ་ང་ལ་གཟིགས་དང་། ། སྒོམ་པ་དམིགས་གཏད་མེད་པས་བྱིང་
རྒོད་དགག་མི་དགོས་པ་ང་ལ་གཟིགས་དང༌། །སྤྱོད་པ་ཤུགས་འབྱུང་སྤྱོད་པས་
ཚུལ་འཆོས་ལས་འདས་པ་ང་ལ་གཟིགས་དང༌། །འབྲས་བུ་གདོད་ནས་མ་གྲུབ་
པས་གཞན་ནས་རེ་དོགས་བྲལ་བ་ང་ལ་གཟིགས་དང་། །དམ་ཚིག་ཡེ་བསྲུང་ཤེས་
པས་གནང་བཀག་གི་འཕྲང་ལས་གྲོལ་བ་ང་ལ་གཟིགས་དང་། སྨོན་ལམ་སྔོན་
ནས་ཐེབས་པས་ཡིད་སྨོན་དང་ཁ་མཁས་ལ་རེ་མི་དགོས་པ་ང་ལ་གཟིགས་དང་།
བུ་མོ་གཞོན་ཚད་ལ་བག་མ་བཅོལ་བས་རྒན་མོ་དང་འཛིང་མི་དགོས་པ་ང་ལ་
གཟིགས་དང་། རྒས་པའི་གྲབས་དང་མ་ཤི་བ་ནས་བཞག་ཆོག་པས་ཡུགས་ས་
སྒོམ་མི་དགོས་པ་ང་ལ་གཟིགས་དང༌། གཉེར་པ་རང་གིས་བྱས་པས་དབང་མི་
ལག་ཏུ་མ་ཤོར་བ་ང་ལ་གཟིགས་དང་། བླ་མ་ཆོས་བརྒྱད་ཀྱིས་ཁེངས་པ་རྐྱང་
363



འདུག་པས་ང་རང་དམན་ས་བཟུང་ཆོག་པ་ང་ལ་གཟིགས་དང་། ། ལྟོ་མ་འཕྱིད་པ་
ཐམས་ཅད་རྗེས་ལ་ཁྲིད་པས་དྲིན་ཕར་དྲངས་ཆོག་པ་ང་ལ་གཟིགས་དང༌། །བྱུང་
ན་བྱས་ཆོག་མ་བྱུང་ན་བཞག་ཆོག་པའི་བློ་བདེ་པོ་ང་ལ་ཐུགས་རྗེས་གཟིགས་་་
དང་། །ཟེར་བ་བྱས། རྒྱང་འབོད་སྐད་ལྷང་ལྷང་བརྒྱབ་པས། བཙུན་མ་མང་
པོས་ཆང་དྲངས། སྙིང་གཏམ་བཤད། མཆི་མ་བཏོན། ཆོས་རྗེས་རྟ་གཅིག་
གིས་གཙོས་པའི་གནང་སྦྱིན་བཟང་པོ་མཛད་བྱས་བྱུང༌། ཨ་ཀྱང་ཉམས་དགའ་
ཡིན་མོད། སོ་གྱིས་དང་། སོ་མ་སོད་ཕཊ་ཕཊ། སྒོམ་མ་ནུས་པའི་བྱ་བ་
འདིས་སྤྲང་དུ་ཕྱིན་པའི་སྐད་ལ་སོང་ན་མངས་ནས་མེད་བྱས། ཀོང་པོ་ལ་་་་
འགྲིམས་ཕྱིན། མི་དང་ལྷ་འདྲེ་གང་གིས་ཀྱང་མ་ཚོར་བར་རི་ཁྲོད་རྒྱུན་རིང་པོ་
འགྲིམས། དེ་ནས་ཁྲོམ་བསགས། མ་ཎི་བསྐུལ། ཆོས་བཤད། མགུར་མ་
འཐེན་བྱས་སོ། དེའི་དུས་སུ། ཆོས་རྗེ་ཀརྨ་པ་ཀོང་པོ་ན་བཞུགས་འདུག་པ།
སྒར་པ་དོན་ཡོད་རྡོ་རྗེས་གདན་འདྲེན་བཏང་བ། ཕེབས་པར་ཞལ་གྱིས་བཞེས།
ཀོང་པོ་རྣམས་ཀྱིས་སྐྱོ་བའི་རྣམ་འགྱུར་དང་བཅས། སྐོར་བ་མང་དུ་བྱེད་ཀྱི་
འདུག་པས། རྗེ་དྲུང་ལ་བརྒྱ་འབུལ་ཞིག་འདུག་པའི་ཁྲོམ་དཀྱིལ་ནས་ངས་ཀོང་
རྟ་འདི་བཏང་ངོ༌། ཨ་ཧོ་ཉོག་ཕྱང་། ཤཱཀྱ་ཐུབ་བྱ་རྒོད་ཕུང་རི་ན་བཞུགས་པ་
འདི་མ་མཐོང་། །ལྷ་དབང་བརྒྱ་བྱིན་གྱི་སྤྱན་འདྲེན་འདི་ཚོར་བྱུང་། །སངས་རྒྱས་
དགའ་ལྡན་ལ་གཤེགས་པ་འདི་སྐྱོ་མོ་རང་དྲག་གོ། །གསུང་འཕྲིན་ཅིག་ཡོད་པ་དེ་
ཉན་ཐོས་ཆེན་པོ་ལ་བསྐུར་བཞག་ཡོད། །ཨའོ། ད་དུང་བཅོམ་ལྡན་བཞུགས་
པའི་བྱ་ཐབས་འདྲ་ཡོད་དམ། ད་དུང་ཆོས་འཁོར་བསྐོར་བའི་བསྐལ་པ་འདྲ་
ཡོད་དམ། ། ཨའོ། འཇག་དང་ཉེ་གནས་ཀུན་དགའ་བོ་གཉིས་ནས་སྨྲས་བྱུང་
གྱིས་དང་། །བདེ་ཆེན་རང་ལ་ཡོད་པ་དེ་གོ་མ་བྱུང༌། །སྡུག་བསྔལ་རྣམ་གྲངས་
མང་པོའི་བསུ་སྐྱེལ་འདི་ཚོར་བྱུང་། ། ཡང་དང་ཡང་དུ་འཁོར་བར་འཁྱམས་པ་
364



འདི་སྐྱོ་མོ་རང་དྲག་གོ། ། གསུང་འཕྲིན་ཅིག་ཡོད་པ་དེ་རང་ངོ་རང་ཤེས་དེ་ལ་
བསྐུར་བཞག་ཡོད། ། ཨའོ་ད་དུང་ཅིར་སྣང་བདེ་ཆེན་དུ་ཁྱེར་ཐབས་འདྲ་ཡོད་
དམ། ཨའོ། འཇག་དང་དུས་གསུམ་སངས་རྒྱས་གཉིས་ནས་སྨྲས་བྱུང་གྱིས་
དང་། སྐུ་གསུང་ལ་ཡོད་པ་དེ་ཚོར་མ་བྱུང་། རེ་དོགས་མཚན་འཛིན་འདིས་
ཡང་དང་ཡང་དུ་བསླུས་བྱུང༌། འབྲས་བུ་གཞན་ནས་འཚོལ་དགོས་པ་འདི་སྐྱོ་མོ་
རང་དྲག་གོ། ། གསུང་འཕྲིན་ཅིག་ཡོད་པ་དེ་ཆོས་སྐུ་ཡི་མོས་གུས་དེ་ལ་བསྐུར་
བཞག་ཡོད། ཨའོ། ད་དུང་བདག་གཞན་དོན་གཉིས་འགྲུབ་པ་ཞིག་ཡོད་
དེ། ། ད་དུང་ཁྱབ་གདལ་ཕྱོགས་རིས་བྲལ་པ་ཅིག་ཡོད་དེ། འཇག་དང་བྱང་
སེམས་ཉི་འོད་གསལ་བ་གཉིས་ནས་སྨྲས་བྱུང་གྱིས་དང༌། ། ཨའོ། འབོལ་མོ་
འཛོམ་འཛོམ་འཛོམ། ཞྭ་ནག་རྗེ་ཀོང་པོ་ན་བཞུགས་པ་འདི་མ་མཐོང་། །དོན་
ཡོད་རྡོ་རྗེའི་སྤྱན་འདྲེན་འདི་ཚོར་བྱུང་། །དཔོན་ཆེ་ཆུང་གི་རྟ་དྲེལ་འགུགས་པ་
འདི་སྐྱོ་མོ་རང་དྲག་གོ། །གསུང་འཕྲིན་ཅིག་ཡོད་པ་དེ་ལྡན་མ་ཡི་ཁྲི་དཔོན་དེ་ལ་
བསྐུར་བཞག་ཡོད། ཨའོ། ད་དུང་ཞྭ་ནག་གསེར་མདོངས་ཅན་ཁྱོད་བཞུགས་
པའི་བྱ་ཐབས་འདྲ་ཡོད་དམ། ད་དུང་ཆོས་ཀྱི་འཁོར་ལོ་སྐོར་བའི་བྱ་ཐབས་འདྲ་
ཡོད་དམ། བྱས་པས། ཐམས་ཅད་མིག་ནས་མཆི་མ་འདུལ་ཅིང་དབྱངས་
རྟའི་རམ་བུ་བཏེག་གོ། དེ་ནས་ཡར་ཡོང་རྩེད་ཐང་དུ་སླེབས། སླེ་མ་མཁར་དུ་
བསྡད། ཆང་མ་བུ་དགས་གསོལ་སིངས་ཡང་ཡང་ཞུས། མོ་ལ་ཆོས་མང་པོ་
བཤད། དེ་དུས་ཨེ་ནས་ཡིན་ཟེར་ བའི་བླ་མ་ གཏེར་ བཏོན་པ་ཞིག་རྟ་ཞོན།
བེར་གྱོན་པད་ཞུ་གསོལ། མི་མང་པོས་བསྐོར་ནས་བཛྲ་གུ་རུ་ཡིན་ཟེར། གླུའི་
བཟོ་དེ་འདྲ་འཐེན། བུ་མོ་ཚོའི་མིག་འཛུམ་དང་སོ་དཀར་ལ་གཟིགས། འུར་
ཆེམ་ཆེམ་ཐེགས་ཀྱི་འདུག་པས། ང་ཡང་སྤྲ་འཆལ་ལངས་ནས་སྨོན་པོ་འདྲ་བྱུང་
སྟེ། གླང་དམར་བཟང་པོ་ཅིག་ཡོད་པ་དེ་ལ་ཆང་མ་བུ་དགའ་བསྐྱོན། ཞ་ཐུལ་
365



རྒད་པོ་ཅིག་ནང་ཕྱི་བསློགས་ནས་གཡོགས། པཎ་ཞྭ་ནག་པོ་ཅིག་གཡར་ནས་
བཀོན། ང་རང་གིས་ གླང་སྣ་འཁྲིད། སྐོར་ལམ་ལ་དབྱངས་རྟ་འདི་མོ་ལ་
བསླབས་ནས་འཐེན་བཅུག་གོ། སོ་གྱིས་དང་། དུས་གསུམ་སངས་རྒྱས་དོན་
གཉིས་གྲུབ་པའི་ཐུགས་བྲེལ་དང་གཅིག ། རྨོངས་པའི་སེམས་ཅན་རང་དོན་མ་
འགྲུབ་པའི་གཉིད་ཀྱི་ལས་ལུགས་འདི་དང་གཉིས། །འོ་ག་ཙུག་རང་ཡིན་པ་གན་
ཕྱིའི་ལོག་པ་ལ་ཨང་། ཨོ་རྒྱན་པདྨ་གཏེར་བདག་ཡིན་པའི་ཁེངས་ཆུང་དང༌
གཅིག །གཞན་མིན་གཞན་དག་གཏེར་བརྫུས་འདོན་པའི་རྫིག་མདོག་འདི་དང་
གཉིས། །འོ་ག་ཙུག་རང་ཡིན་པ་གན་ཕྱིའི་ལོག་པ་ལ་ཨང་། །བཙོང་མོ་བུ་དགའ་
མོ་རང་སྐྱེ་དམན་ཡིན་པས་གླང་ཞོན་འདི་དང་གཅིག ། འབྲུག་པ་ཀུན་ལེགས་
གྲུབ་ཐོབ་ཡིན་པས་རྐང་ཐང་འདི་དང་གཉིས། །འོ་ག་ཙུག་རང་ཡིན་པ་གན་ཕྱིའི་
ལོག་པ་ལ་ཨང་། །སོ་གྱིས་དང་། ཏིག་ཏིག་མགར་ཚང་ནའང་མི་འདུག ཟས་
ཞིམ་པོ་ལ་ནད་པ་ཡང་དགའ། ཆང་ཞིམ་པོ་བྱུང་ན་རབ་བྱུང་བཙུན་པ་ཐོག་
གཅིག་ཀྱང་ལྐོག་ཏུ་འཐུང་། བུ་མོ་སོལ་མོ་བྱུང་ན་བླ་མ་ཐོག་ཅིག་ཀྱང་བེར་ཐུལ་
འོག་ནས་རྟོག་པ་ཞིབ་མོར་གཏོང་། ཟོག་མཁས་པོ་བྱུང་ན་དཔའ་བོ་དང་དཔའ་
མོར་སྒོམ་པ་ཚོ་ཡང་མགོ་འཁོར་ནས་སྡོད། ད་དབུས་པའི་ཁ་གཏམ་ཡིན་པས་
གང་ཡག་པ་ཤོག་བྱས། སྣེའུ་གདོང་ལ་ཕྱིན། གོང་མ་ཚེས་གཉིས་རིན་པོ་ཆེ་ཁུ་
དབོན་ གྱིས་ ཐུགས་ ལ་ བཏགས་ པོ་ རང་ གནང༌། ཀ་ བཞི་ མར་ སྡོད་ དུས།
བཞུགས་གྲལ་ཅིག་ལ་སྤྲང་ཆུང་ཨ་ལི་དགའ་ལིར་སྐྱེས་པ་དེ་དྲན་ནས། གླུ་འདི་
བཏང་ངོ༌། སྤུང་ཆུང་ངས་མ་བསྡད་སྤྲང་ཆུང་ངས་ཕྱིན། ། སྤྲང་ཆུང་ངས་་་་
རིགས་དྲུག་ཡུལ་དུ་ཕྱིན། ། སྟབས་ལེགས་དལ་འབྱོར་མི་ལུས་ཐོབ། །ངན་སོང་
ལྟག་པ་བཅག་ནས་ཡོང་། ། ཕ་གཞིས་རྒྱབ་ཏུ་བསྐྱུར་ནས་ཡོང་། ། ཕ་སྤུན་ཆགས་
སྡང་བཞག་ནས་ཡོང་། །རྒན་མོའི་ཆུང་མ་བསྐྱུར་ནས་ཡོང་། བུ་མོའི་འཕྲེང་བ་
366



ཁྲིད་ནས་ཡོང༌། །དཀོར་གྱིས་གལ་ཏེ་བརྒྱངས་ནས་ཡོང་། །ཆོས་བརྒྱད་རྟ་ལ་ཞོན་
ནས་ཡོང་། །མི་ཟེར་ཆེད་དུ་འཛིན་གྱིན་ཡོང་། །བཙོང་མོའི་སྙིང་སྡུག་འཚོལ་གྱིན་
ཡོང་། །བྱིས་ཕྲུག་བག་ཚོ་འཁུར་གྱིན་ཡོང་། ། ཡང་ཅིག་མ་བསྡད་ཡང་ཅིན་་་་་
ཕྱིན། ། ཡང་ཅིག་མཚན་ཉིད་པའི་གྲྭ་སར་ཕྱིན། །ཚིག་གི་རྐྱལ་གོག་ཁུར་ནས་
ཡོང་། །དོན་གྱི་རྩམ་པ་འཕོས་ནས་ཡོང་། །ཀུན་ལ་ཁྱད་གསོད་བྱེད་ཀྱིན་ཡོང་། །
ཆོས་སྤོང་རྟ་ལ་ཞོན་ནས་ཡོང་། ། དོན་སྟོར་སྟོང་རྒྱུགས་བྱེད་ཀྱིན་ཡོང་། །ཡང་
ཅིག་མ་བསྡད་ཡང་ཅིག་ཕྱིན། ། ཡང་ཅིག་སྔགས་པའི་ཆོས་ལ་ཕྱིན། ། མགོ་ལ་
གཡག་མཇུག་གྱོན་ནས་ཡོང་། །དཔྲལ་བར་འབག་ཚོ་གྱོན་ནས་ཡོང་། །སྡོམ་པ་ཕྲུ་
གུར་བསྒྱུར་ནས་ཡོང་། །ལྷ་འདྲེའི་ཁ་ནས་འཕྲི་ནས་ཡོང་། །ཡོན་བདག་ལག་ནས་
འཕྲོགས་ནས་ཡོང་། །ངོ་ཚ་མེད་སྙིང་ལ་བཅངས་ནས་ཡོང་། །ཡང་ཅིག་མ་བསྡད་
ཡང་ཅིག་ཕྱིན། །ཡང་ཅིག་བཀའ་བརྒྱུད་པའི་ཆོས་ལ་ཕྱིན། །ཁ་པོས་ནམ་མཁའ་
བཀང་ནས་ཡོང་། ། སྡོམ་གསུམ་དྲི་མ་མེད་པ་བྱས། །སྐྱུར་དྲིས་རྒྱལ་ཁམས་ཁེངས་
པ་བྱས། །སྐྱུར་འགོང་འབྲུག་ལྟར་ལྡིར་གྱིན་ཡོང་། ། ཕྲུ་གུས་ས་གཞི་ཁེངས་པ་
བྱས། ། ཡང་ཅིག་མ་བསྡད་ཡང་ཅིག་ཕྱིན། །ཡང་ཅིག་དབུས་སྨྱོན་པའི་དྲུང་དུ་
ཕྱིན། །འདུག་འདྲེ་དགྲ་རུ་སློང་གིན་ཕྱིན། ། རྐང་དུང་སྣ་ཚོགས་འབུད་ཀྱིན་་་་
ཕྱིན། །མཐོང་ཚད་དད་པ་སློག་ ཏུ་ཕྱིན། །ལྟ་བ་ཧེ་ར་ཧུ་རེ་བྱས། ། སྒོམ་པ་
འཇུངས་གཏད་མེད་པ་བྱས། ། སྤྱོད་པ་སྤྲང་པོ་རྣམས་ལ་བསླབས། །འབྲས་བུ་
བསྡུ་ཚེམས་མེད་པ་བྱས། །ཡང་ཅིག་མ་བསྡད་ཡང་ཅིག་ཕྱིན། །ཡང་ཅིག་གཙང་
སྨྱོན་དྲུང་དུ་ཕྱིན། །སྐྱེ་ས་མཁར་ཁ་ལུང་པར་བྱས། །བསྒོམ་ས་ལ་ཕྱི་ཆུ་དབར་
བྱས། ། དབུས་གཙང་གཞུང་ལ་ནོར་ངོམ་བྱས། ། གྲྭ་པ་དབུས་པའི་སྤྲང་པོས་་་
བརྡུངས། ། དྲག་པ་ཐམས་ཅད་ཚོང་པར་སོང༌། ། ཡང་ཅིག་མ་བསྡད་ཡང་ཅིག་
ཕྱིན། །ཡང་ཅིག་ར་ལུང་ཕྱོགས་ལ་ཕྱིན། །བླ་མ་ངག་དབང་ཆོས་རྒྱལ་མཇལ། །
367



ཕ་སྤུན་ཡུལ་ནས་འདོན་གྱིན་ཕྱིན། །བུ་ཚས་ནང་རྣམས་ཁེངས་པར་བྱས། །ཆོག་
ཤེས་མེད་པས་མཛོད་ཚོ་བཀང་། ། ངོ་ཚ་མེད་པས་ཕ་ཚན་བཏོན། ། སང་རང་
གྲོངས་ཀྱང་མཁར་ལས་མཛད། གྱང་ར་ཐམས་ཅད་སྤྲང་པོས་ཁེངས། ། ཨ་པོ་
སྤྱང་གི་མཆོད་རྟེན་བཞེངས། ཡང་ཅིག་མ་བསྡད་ཡང་ཅིག་ཕྱིན། །ཡང་ཅིག་བླ་
མ་བསྟེན་དུ་ཕྱིན། ། རྫིང་ལ་མེད་པར་ཡུར་བར་དྲངས། །རང་ལ་མེད་པར་མི་ལ་
འཆད། །ཡོན་བདག་སྡིགས་རི་བསྐུལ་དུ་ཕྱིན། །རང་ཚོ་ཟ་ལོང་མེད་པ་བྱས། །
ཁ་ཡོད་ལག་ཡོད་དཀོན་པོ་འདུག །ཁ་མཁས་དོན་སྟེར་མ་མཛད་ཅིག །ཡང་
ཅིག་མ་བསྡད་ཡང་ཅིག་ཕྱིན། །ཡང་ཅིག་སྐྱོག་པོ་དགོན་པར་ཕྱིན། །སློབ་དཔོན་
གང་བཟང་མཇལ་དུ་ཕྱིན། ། ཐོས་ཆུང་ང་རྒྱལ་འབྲུག་ལས་ཆེ། །ཚུལ་འཆོས་སྡེ་
པའི་ཞིབ་ལས་ཞིབ། །ལོག་ལྟ་རི་བོའི་རྩེ་ལས་མཐོ། །བསམ་ངན་རྒྱ་མཚོའི་གཏིང་
ལས་རིང་། །སང་རང་འཆི་རུང་ཚེ་འདི་འབྱིང་། །ཡང་ཅིག་མ་བསྡད་ཡང་ཅིག་
ཕྱིན། །ཡང་ཅིག་བྱམས་ཆེན་ཆོས་སྡེར་ཕྱིན། །ཆོས་དུང་འབྲུག་གི་སྐད་ལས་ཆེ། །
ཆོས་རྩམ་རྟ་ཡི་ཆག་ལས་རྩིང་། ། ཐང་སྐུ་ཐམས་ཅད་རྒྱུན་དྲས་བཏང་། ། ཡང་
ཅིག་མ་བསྡད་ཡང་ཅིག་ཕྱིན། ། ཡང་ཅིག་ཆོས་ལུང་དགོན་པར་ཕྱིན། ། མར་ཁུ་
ཞལ་ལ་བཞེས་ཀྱི་འདུག ། ཤ་གཟུག་མཛོད་དུ་སྦེད་ཀྱི་འདུག །ཉིན་བར་ཆོས་
གོས་བཞེས་ཀྱི་འདུག །ནུབ་མོ་ཡབ་ཡུམ་སྦྱོར་གྱི་འདུག །ཡང་ཅིག་མ་བསྡད་
ཡང་ཅིག་ཕྱིན། །ཡང་ཅིག་སྐྱེད་ཚལ་དགོན་དུ་ཕྱིན། །ཆོས་སྐད་ཕར་འཆད་བྱེད་
ཀྱིན་འདུག ། སྒོམ་པ་ཁོང་ཁྲོ་བསྒོམ་གྱིན་འདུག ། གྲྭ་པ་ཇོ་བསྲིངས་མཛད་
ཀྱིན་འདུག །མཚན་བརྗོད་འབུམ་ཐེར་འདོན་གྱིན་འདུག །དེ་ལ་རྒྱུགས་རིང་
སྤྲོད་ཀྱིན་འདུག ། ཇ་ཚྭ་མེད་རྡོར་མེད་བཞེས་ཀྱིན་འདུག ། ཕོར་པ་གཡག་
མིག་ཙམ་འདྲེན་གྱིན་འདུག ། མར་ཁུ་རྩྭ་ཁའི་ཟིལ་ཙམ་འདྲེན། །བཙུན་ཆུང་
མཆན་དུ་འཇུག་གིན་འདུག ། མ་མཐོང་བྱ་བའི་དགུ་ཅིག་མཐོང་། །དགུ་གཉིས་
368



ལོག་པའི་བཅོ་བརྒྱད་མཐོང་། །ཟེར་བ་བྱས་པས་དཔོན་གཡོག་ཐམས་ཅད་བཞུད་
ཆ་དིར་བ་ཅིག་བྱུང༌། ཡང་། རྟོགས་ལྡན་ཤིང་གི་རང་འཐག་བསྐོར། །རྩམ་
པ་མེད་པ་ས་མ་ཡ། །དགེ་བཤེས་ཚིག་གི་མེ་ཏོག་འཛིན། །འབྲས་བུ་མེད་པ་ས་མ་
ཡ། ། མི་ལྟོགས་བྱུང་ཚད་ཁ་ལ་རྒྱུག ། གསོག་རྒྱུ་མེད་པ་ས་མ་ཡ། ། ཕྱུགས་པོ་
རྐུབ་རྩུམ་སྦྱར་བ་སྡོམ། །ཤུལ་དུ་ལུས་པ་ས་མ་ཡ། ། སྒོམ་ཆེན་དམིགས་པས་སྡུག་
རིར་ཤི། །ཕྱོགས་སུ་ལྷུང་བ་ས་མ་ཡ། །བཙུན་པ་ཚུལ་ཁྲིམས་མཆོག་ཏུ་འཛིན། །
ང་རྒྱལ་སྐྱེས་པ་ས་མ་ཡ། །གྲུབ་ཐོབ་རྟགས་ལ་ཞེན་ནས་འཆིང་། །མཆོག་མ་ཐོབ་
པ་ས་མ་ཡ། །བླ་མས་གཞན་ལ་དམ་ཆོས་འཆད། །རང་ལ་མེད་པ་ས་མ་ཡ། །སློབ་
མ་མིག་བཙུམ་ཐལ་མོ་སྦྱར། །སེམས་ལ་མེད་པ་ས་མ་ཡ། །བཀའ་བརྒྱུད་པ་རྣམ་
རྟོག་ཆོས་སྐུར་བཞེད། །ཉེས་ལྟུང་མི་འགོག་ས་མ་ཡ། ། །ས་སྐྱ་པ་གཞན་གྱི་གྲུབ་
མཐའ་དགག ། དྲུག་པ་ཕོག་པ་ས་མ་ཡ། ། དགེ་ལྡན་པ་ཀུན་ལ་ཁྱད་གསོད་
བྱེད། །དག་སྣང་མེད་པ་ས་མ་ཡ། ། སྤྱོད་ཡུལ་བས་མཐར་སྙན་གྲགས་བསྒོམ། །
གདོན་དང་འགྲས་པ་ས་མ་ཡ། ། གནས་ཆེན་བསྐོར་བས་གྲོལ་དུ་རེ། །ས་ཀུ་ཙེ་
བསད་པ་ས་མ་ཡ། །ཚད་མ་ཚིག་གི་རྫོང་ལ་ཞེན། །རྟོག་གེར་སོང་བ་ས་མ་ཡ། །
འདུལ་པ་བཅས་རང་འཕྲང་ལ་ཚུད། བསྲུང་མཚམས་མི་ཤེས་ས་མ་ཡ། ། ཕར་
ཕྱིན་དབྱིངས་ཀྱི་སྐད་ལ་ཆགས། ། ཕྲ་ཞིབ་སྟོར་བ་ས་མ་ཡ། །རྫོགས་ཆེན་ཤོག་སེར་
ལོགས་ལ་ལུས། ། དམ་ཚིག་མི་བསྲུང་ས་མ་ཡ། ། དུས་འཁོར་རྩིས་ཀྱི་མགོ་བོ་་་
འཁོར། །ཕྱི་ནང་མི་ཤེས་ས་མ་ཡ། །མོ་མ་སྡུག་འདྲེས་ལྟག་ནས་སྐོར། ། སྐོར་རྩིས་
མི་ཤེས་ས་མ་ཡ། །སྤྱི་འཛོམས་མི་ཤེས་ས་མ་ཡ། །དབང་བཞི་སྐལ་མེད་རྣམས་ལ་
བསྐུར། ཆོས་ནོར་ཕྱིར་འཚོང་བ་ས་མ་ཡ། །བོན་པོ་ཟན་ཡས་གལ་ཏེར་འཇུག
འདམ་གཏོར་བསྐྱུར་བ་ས་མ་ཡ། །ཕྲུ་གུ་ལོངས་པས་ཕ་མར་སློག ། ཡི་ཐག་ཐག་
གཅོད་པ་ས་མ་ཡ། །གཡོག་པོ་རྒྱགས་པ་ངོ་ལོག་བྱེད། །དྲིན་ལན་ལོག་འཇལ་ས་
369



མ་ཡ། །རི་མོ་ཚོན་དང་ཡོན་ལ་ལྟ། ། ཕྱག་ཚད་མེད་པ་ས་མ་ཡ། ། ཡིག་མཁན་
མགྱོགས་བརྩི་ཡོན་ལ་ལྟ། །བརྡ་དག་མེད་པ་ས་མ་ཡ། །ཞེས་སྨྲས་སོ། སོ་གྱིས་
དང་། རྒྱལ་ཁམས་བསྐོར་བའི་གཏམ་གྱི་མང་ལུགས་ལ་ཨང་གྱིས་དང་། བཛྲ་
ཡཀྵ་ སེན་ པ་ ཏ་ཡེ། འཁོར་ འདས་ གཉིས་ལ་ དབང་ བསྒྱུར་ བའི་ ཤེ་མོང་ལ།
ལྷན་ ཅིག་ སྐྱེས་ པ་ འདུས་ མ་ བྱས་ ལྷུན་ གྱིས་ གྲུབ་ པའི་ རྒྱལ་ པོ་ ངེད་ ཀྱི་ ལུང་།
བཟང་རྟོག་ངན་རྟོག་གིས་ང་བདག་བྱས་པའི་ཁང་ཞིང་ལ་གཏོགས་ཤིང་། སྡུག་
བསྔལ་གྱི་ཆུ་བོ་བཞི་ལ་ལོངས་སྤྱོད་པའི་རྣམ་ཤེས་ཀྱི་རྒྱལ་བརྒྱུད། ཕྱི་ནང་གང་
ལའང་ཕན་གནོད་གཉིས་ཀ་ནུས་པའི་ཉོན་མོངས་སྒྲིབ་པའི་བློན་ཆེན། རང་གི་
ངོ་བོ་རང་གིས་སྒྲིབ་པའི་ཤེས་སྒྲིབ་ཀྱི་གཉེན་ཚན། དབང་པོ་སྒོ་ལྔ་དོན་དམ་
པར་གནས་སུ་དག་པ་ཡུལ་དུ་བྱེད་པའི་རྩ་བའི་མི་དང་། ལས་ཀ་འཛིན་མི་ཉོན་
མོངས་པ་བརྒྱད་ཁྲི་བཞི་སྟོང་། རང་རྩ་བ་ནས་དག་པའི་མི་ཡིན་པ་ལ། ཁོ་
རང་རྣམས་རང་སྣང་མ་དག་པས་རང་གིས་རང་འཕུང་པའི་གྲོས་བྱེད་པའི་རྒན་སྣ་
དང་གྲོས་ངན་བྱེད་མི། དེ་དག་དགེ་བའི་སེམས་ཀྱིས་འདུལ་བ་ལ་ཆོས་ཕུང་
བརྒྱད་ཁྲི་བཞི་སྟོང་གི་དམག་དཔོན་བྱང་ཆུབ་ཀྱི་སེམས། ལས་རྒྱུ་འབྲས་ལ་
འཛེམ་པའི་དམག་མིའི་རྒྱགས་སྐྱེལ། འཁོར་བ་རྣམ་རྟོག་ཏུ་ཤེས་པའི་དཔའ་
གདེང་ཅན། འཁོར་གསུམ་རྣམ་པར་དག་པའི་གོ་ཆ་གྱོན་མི། རྣམ་ཐར་སྒོ་
གསུམ་འཛིན་པའི་རུ་ཆེན་གསུམ། ལུས་ངག་གི་ཉེས་ལྟུང་བློས་གཏོང་ཕོད་པའི་
དཔའ་བོ། ཀུན་རྟོག་དགྲ་བོ་འཇོམས་པའི་མདུང་རལ་གྲི། བྱ་མང་བྱུར་གྱི་སྣ་
འདྲེན་པའི་ཟེ་འཐབ་འཇོམས་པའི་མི་རྟོག་པ། དུག་གསུམ་མཚོན་གྱིས་མི་་་
ཚུགས་པའི་ཕུབ་དང་གོ་ཆ་གྱོན་མི། གསང་སྔགས་རྙིང་མ་དང་བཀའ་བརྒྱུད་
པའི་བླ་མ་བསྟེན་པ་ལ་ཤ་ཆང་གིས་ཚོས་པའི་ཡོན་བདག བཀའ་གདམས་པའི་
དགེ་བའི་བཤེས་གཉེན་བསྟེན་པ་ལ་ཇ་བུ་རམ་མར་ཁུ་གསར་རྙིང༌། ཕུར་བ་སྐྱ་
370



སྔོ་གྲོ་ཡོས་བྲ་ཡོས་གདན་གཅིག་ལ་རྩམ་པ་བོགས་གསུམ་མ་སྟེར་བའི་ཡོན་བདག
ཚིག་དྲང་པོར་སྨྲས་པ་ལ་མི་བདེན་ངོས་མི་ལེན་པའི་སེང་གེ་པང་ལེན་འཆའ་བའི་
མ་གོ་བ་ཡུས་ཆེ་བ་ཚོ་དང༌། འཆི་ཙ་ན་རང་ལ་གདེང་མེད་པར་མི་ལ་ཆོས་ཤོད་
པའི་བླ་མ་ཚོ་དང་། ལྟོ་མ་འཕྱིད་པར་རི་མཁར་བཙན་བཙུན་འདུག་ཚད་ཚོགས་
པའི་སྒོམ་ཆེན་ཚོ་དང༌། སངས་རྒྱས་ཀྱི་ཆོས་རྣ་བས་མ་ཚོར་བར་རི་བོང་རྭའི་
ཉུང་སྐམ་མུར་བར་གནས། གདུལ་བྱ་གང་མང་དུ་ཆོས་དབང་བཏེག་ནས་་་་
བཙུན་ཆུང་གི་རྐུབ་འདོམས་ཆུད་ཟོས་ལ་གཏོང་བའི་མཚན་ཉིད་པ་རྣམས་དང༌།
ནང་ན་ནས་བྲེ་གང་མེད་པར་ཕུལ་དགུའི་རྒྱུ་རི་ཉོ་བའི་མི་ལྟོགས་རྣམས་དང༌།
ཡོད་དུས་སྤྱོད་མི་ཤེས་པར་འཆི་ཁར་ལུས་པའི་ཕྱུག་པོ་རྐུབ་བཙུམ་སྤར་བསྡམས་ཚོ་
དང༌། དྲིན་ཅན་ཕ་མ་ཡིད་བཞིན་གྱི་ནོར་བུ་འདྲ་བ་ཚོ་ལ་ཞག་རེ་བཞིན་ཞེན་པ་
སྲེག་པའི་བུ། བློ་གཏད་པས་བསྡོས་རྒྱག་མའི་ཚ་བོ། ཆོས་དང་གང་ཟག་ཐ་
དད་དུ་འཛིན་པའི་མཁས་པ། མཐར་ཐུག་གི་དོན་ལ་བློ་མི་གཏོད་པའི་སྦྱིན་
སོགས་ལྔ་ཡི་ཚོགས་གསོག་མཁན། དབང་པོ་ཡང་རབ་ཏུ་མིང་བཏགས་ནས་རྒྱུ་
འབྲས་ཁྱད་དུ་གསོད་པའི་ཧམ་པ་ཅན། རྨོངས་པ་ཁ་བསྡུར་ནས་ཡུམ་ཆེན་ཤེར་
ཕྱིན་གྱི་དགོངས་པ་ཡིད་ལ་མི་བྱེད་པའི་ལྟ་སྒོམ་ལ་བསྐུར་ལ་ཞུ་བས་མནར་མེད་དུ་
སྐྱེ་བའི་ལས་གསོག་མཁན་རྣམས་དང་། སང་རང་འཆི་བར་ངེས་ཀྱང་གཏན་དུ་
སྡོད་རྩིས་བྱེད་པའི་རྒན་འཁོགས་རྣམས་དང་། སྦྱིན་པས་འགྲངས་རྒྱུ་གཏན་
ནས་མེད་པའི་རྒྱལ་ཁམས་ཀྱི་སྤྲང་པོ་རྣམས་དང་། བདེན་པ་བདེན་པར་རྩིས་སུ་
མི་འགྲོ་ བའི་ཚེ་ སྔོན་ བསོད་ནམས་ མ་ བསགས་ པའི་ མི་དམངས་ རྣམས་ དང་།
ཧམ་པས་དཔོན་པོ་ཚུན་ཆད་མགུ་ ཐུབ་པའི་ ཧམ་ པའི་རྐྱལ་གོག་རྣམས་དང༌།
རྒས་ཁོར་གཅིག་སེམས་གཅིག་གིས་དཀྲུག་པའི་བཟའ་མི་རྣམས་དང་། གཡོག་
པོའི་བུ་མོ་བག་མར་བླངས་པས་ཁྱོ་བོ་འཕུང་པའི་གཙང་དང་ལ་སྟོད་ཀྱི་དཔོན་པོ་
371



ཚོ་དང༌། རང་ལས་མགོ་མཐོ་བའི་བུ་མོ་བག་མར་བླངས་པས་ཁྱོ་བོ་བཟང་
བཙོན་ཚུད་པའི་དཔོན་པོ་བརྒྱ་དང་རྩ་བརྒྱད་ཚོགས་པས། སྦྱིན་དཔོན་ཐུགས་
དམ་མཛད་ནས་ཆོས་རྒྱལ་དུ་དབང་བསྐུར་བའི་ཁྲི་དཔོན་ཆེན་པོ། མཛོད་དུ་
རྡོག་པ་མི་ཐར་བའི་ནོར་བསགས་ནས་རྒྱལ་ཁམས་ཀྱི་མི་ལྟོགས་བརྡུང་བའི་རྗེ་
བཙུན་ཡབ་སྲས། ཆུང་མ་བཅུ་གཉིས་ཁྲིད་ནས་ཤར་མོ་བསྐོར་བའི་འབྲུག་པ་
ཀུན་ལེགས། ས་ཆ་ཐམས་ཅད་བཞེས་ནས་དགོངས་པ་རྫོགས་རྒྱུ་མེད་པའི་ངག་
དབང་ཆོས་རྒྱལ། བླ་མ་མདུན་དུ་བཞག་ནས་ཕ་རད་ཕྱོགས་བཅུར་རྒྱག་པའི་
འབྲུག་པའི་ལྕོག་བུ་བ། ལྟོ་དང་ཞོར་ལ་བལྟས་ནས་སྡེ་སྲིད་དཀྲུག་པའི་གསེར་ས་
གི་པ་རྣམས་དང་། ཚེ་སྔོན་ལས་ཀྱི་རྣམ་སྨིན་ཁུར་བ་འཇའ་མོ་ཆེ་རྣམས་དང༌།
བླ་མ་ལ་འབག་བཅོལ་ནས་ཁོ་རང་ཚོའི་ལྟོ་གོས་སྒྲུབ་པའི་བླ་བྲང་སོ་སོའི་ཉེ་གནས་
རྣམས་དང༌། སངས་རྒྱས་ཀྱི་གསུང་རབ་ཕྱི་ནང་གསང་གསུམ་མི་ཤེས་པར་རང་
སའི་བློས་བཅོས་པའི་གྲུབ་མཐའ་འཛིན་པའི་ལྷ་སྡེ་རྣམས་དང་། མ་གོ་མ་དྲན་
འཁྲུལ་པས་ལྟོ་གོས་འཕྱིད་པའི་མི་དམངས་རྣམས་ལ་སྤྲིངས་པ། འདས་མ་་་་
འོངས་ད་ལྟར་དུས་གསུམ་གྱི་བདེ་བར་གཤེགས་པའི་སྙིང་པོ་ཏིལ་དང་ཏིལ་མར་གྱི་
ཚུལ་དུ་དྭངས་སྙིགས་དབྱེར་མེད་དུ་གནས་པ་ལ། ཁྱོད་བཀའ་བརྒྱུད་པར་བརྫུ་
བ་རྣམས་ཀྱིས་རྒྱུ་ལ་འབྲས་བུས་རྒྱས་བཏབ་ནས་འཁོར་བར་འཁྱམས་པའི་རྣམ་
རྟོག་ཆོས་སྐུ་ཡིན་ཟེར་བ་དང་། ཇོ་མོ་ནང་པ་རྣམས་ཀྱིས་རྣམ་རྟོག་ཆོས་སྐུ་གོ་
ནས་ཡིན། རྣམ་རྟོག་ཆོས་སྐུའི་རྒྱུ་ཡང་མིན་ཟེར་བ་ཀུན་མཁྱེན་གྱི་གསུང་དུ་
བརྫུས་ནས་འཆད་པ་དང་། བོ་དོང་པས་ཆོས་ཐམས་ཅད་གཞི་མེད་རྩ་བྲལ་ཡིན་
ཟེར་བ་རྣམ་པ་ཀུན་ ཏུ་ཡིད་ལ་བྱེད་དགོས་པའི་མཉམ་གཞག དགེ་ལྡན་པ་
རྣམས་ཀྱིས་སོ་ཐར་རྐྱང་པའི་ཚུལ་ཁྲིམས་ལས་མཆོག་ཏུ་འཛིན་དགོས་པའི་རློམ་
སེམས། ས་སྐྱ་པ་རྣམས་ཀྱིས་མཁས་པའི་ཡོན་ཏན་ཁོང་དུ་སྦེད། བླུན་པོའི་
372



ཡོན་ཏན་ཁ་རུ་འབྱིན་ཞེས་པའི་བསྟན་བཅོས་དང་ང་རྒྱལ་ངག་ཏུ་འདོན་པའི་
འགལ་བ། རྫོགས་ཆེན་པ་རྣམས་ཀྱིས་གསང་སྔགས་ཟབ་མོ་སྐལ་མེད་ལོག་ལྟ་
ཅན་ལ་ལྟོ་འཚོལ་བའི་ཡང་ཟོང་དུ་དཀྱིལ་འཁོར་ར་ཁྱིའི་ཚང་དུའང་འབྲི་བ་དང་།
གཅོད་ཡུལ་བ་རྣམས་ཀྱིས་ཁབ་གཅིག་བོར་ཀྱང་བྲང་བརྡུང་པ་ལ། རང་ལུས་ཀྱི་
ཤ་ཁྲག་ཁྱེར་ཟེར་བའི་ཧམ་པ་ཀུན་ཞེ་ཁྲེལ་བ་ཙམ་དང་། རྟོགས་ལྡན་རྣམས་
ཀྱིས་རི་ཀླུངས་མེད་པར་ལྟོ་གོས་དང་བཙུན་མ་འཚོལ་བ་ཏི་ལླི་ན་རོ་ལ་ཁག་འཇོག་
པ་དང་། ངོར་པ་རྡོ་རྗེ་འཆང་གིས་ཡོངས་གྲུབ་ཀྱི་བསྐྱེད་རྫོགས་མ་གྲུབ་ཤ་ཆང་
གི་ཚོགས་འཁོར་མི་བཏུབ་ཟེར་བ་དང་། དོན་དམ་པའི་གནས་ལུགས་ལ་ཚེ་
འཁོར་བ་ཐོག་མ་མེད་པ་ནས་འབྲེལ་བ་མ་བཞག་ཅིང་། བག་ཆགས་མེད་པའི་
རྨོངས་པ་ཁ་བསྡུར་ནས་ཡུམ་ཆེན་ཤེས་རབ་ཀྱི་ཕ་རོལ་ཏུ་ཕྱིན་པའི་དགོངས་པ།
གང་ཡིད་ལ་བྱེད་པའི་ཆོས་ཐམས་ཅད་ནི་མི་དགེ་བའོ། གང་ཡིད་ལ་མི་བྱེད་
པའི་ཆོས་ཐམས་ཅད་ནི་དགེ་བའོ། ཞེས་པ་དང་། སྡུད་པ་ལས། ཇི་ལྟར་
དུག་དང་འདྲེས་པའི་ཁ་ཟས་བཟང་ཟ་བ། དཀར་པོའི་ཆོས་ལ་དམིགས་པའང་
དེ་འདྲར་རྒྱལ་བས་གསུངས། ཞེས་པའི་གཞུང་རྣམས་ཐོས་པ་ཙམ་གྱིས་སྐྲག་པ་
སྐྱེ་བའི་སྐལ་མེད་རྣམས་དང་། སྟོང་པ་ཉིད་ལ་ལྟ་ཉེས་པའི་ཆད་ལྟ་བ་རྣམས་
དང༌། གཞན་ཡང་སྣ་ཚོགས་པའི་བློ་འདས་ཀྱི་ཆོས་ལ་བློས་གཞལ་བའི་གྲུབ་
མཐའ་སོ་སོའི་སྡེ་རིགས་རྣམས་ཀྱིས་དགོངས་རྒྱུ་ལ། ཆོས་ཐམས་ཅད་ཚད་མས་
གཏན་ལ་འབེབས་དགོས་རྒྱུ་ཡིན། ཚད་མ་ཟེར་ནས་རྟོག་གེའི་པུ་ཏི་ཕྲ་རིང་ཅིག་
ལ་ཟེར་བ་མིན། ་འཁོར་འདས་ཀྱིས་བསྡུས་པའི་ཆོས་ཐམས་ཅད་ཚད་མ་ཡིན་ཏེ།
སངས་རྒྱས་རྣམས་ཀྱིས་ཆོས་བསྟན་པ། །བདེན་པ་གཉིས་ལ་ཡང་དག་གནས། །
འཇིག་རྟེན་ཀུན་རྫོབ་བདེན་པ་དང་། ། དམ་པའི་དོན་གྱི་བདེན་པའོ། །ཞེས་་
གསུངས་པས། མི་བསླུ་བྱ་བ་ནི། གནས་སྐབས་སུ་མི་བསླུ་བ་དང་མཐར་ཐུག་
373



ཏུ་མི་བསླུ་བ་གཉིས། མཐར་ཐུག་མི་བསླུ་བ་ཆོས་ཀྱི་སྐུ། གནས་སྐབས་སུ་མི་
བསླུ་བ་གཟུགས་སྐུ་གཉིས། ཀུན་རྫོབ་ཏུ་མི་བསླུ་བ་རྒྱུ་འབྲས་སོ་སོའི་འབྲས་བུ།
དོན་དམ་དུ་མི་བསླུ་བ་སྤྲོས་པའི་མཐའ་ཐམས་ཅད་དང་བྲལ་བ་ཅིག་ཡིན་པ་ལ།
མ་གོ་བ་ཡུས་ཆེ། ཨ་ཙ་ར་སྣ་ཆེ། གླེན་པ་མཇེ་ཆེ། བློ་ཚད་མར་མི་འཇོག་
པར་རང་ས་རང་སའི་ལྟོ་གོས་ཀྱི་རྒྱབ་སྐྱོར་ལ། རང་ངམ་གཞན་གྱི་གྲུབ་པའི་
མཐའ། །ཆོས་ལ་སྨོད་པ་དྲུག་པ་ཡིན། །ཞེས་པ་ལོངས་སྤྱོད་པ་འདི་མ་མཛད་པར།
བདེན་པ་འདུག་ན་གཞན་གྱི་རྗེས་སུ་འབྲོངས། མི་བདེན་པ་འདུག་ན་རང་གིས་
རང་བསུན་ཕྱུང་ལ་རང་སྐྱོན་ངོས་བཟུང་ལ་སྤོངས། རང་གི་སྐྱོན་ལ་རང་གིས་མ་
བརྟགས་ན། །ཆོས་པའི་གཟུགས་ཀྱིས་ཆོས་མིན་བྱེད་སྲིད་པས། །དེ་ཕྱིར་རང་གི་
རྒྱུད་ཀྱི་འཁྲུལ་པ་ལ། །བརྟགས་ནས་སྤོང་བ་རྒྱལ་སྲས་ལག་ལེན་ཡིན། །ཞེས་པ་དེ་
ལྟར་གྱིས། གསུང་རབ་འོ་མའི་རྒྱ་མཚོ་མ་བསུབས་པར། ། ཟབ་དོན་མར་གྱི་
སྙིང་པོ་མི་ལོན་པས། །བྱེ་མ་བཙིར་ལ་ཏིལ་མར་འདོད་པ་དང༌། །ཐ་སྙད་ཕུག་མ་
བརྡུངས་ལ་དོན་འབྲས་ཀྱི། །རེ་བ་འདི་དག་ཇི་ལྟར་ཡིན་ལགས་སམ། ། ད་ནི་
མཁས་གྲུབ་ཉིན་མོའི་སྐར་མ་འདྲ། །ཐུབ་པའི་བསྟན་པ་ནུབ་རིའི་ཕྱོགས་ལ་ཉེ། །
ཚིག་རྐྱང་ནེ་ཙོའི་འདོན་པས་ལྟོ་གོས་འཕྱིད། །འདི་འདྲའི་དུས་ལ་གནས་ལུགས་
མི་དགོངས་པས། །ལས་ཀྱི་རྒྱུ་འབྲས་སྤང་བླང་ཚུལ་བཞིན་མཛོད། །ཅེས་གདོད་
མའི་མགོན་པོ་ཀུན་ཏུ་བཟང་པོས་སྤྲིངས་པའོ། །དཀོན་མཆོག་གསུམ་ལ་ཕྱག་
འཚལ་ལོ། ། རྣལ་འབྱོར་ཀུན་དགའ་ལེགས་པ་ངས། ། དཔལ་གྱི་ཆོས་འཁོར་བ་
བསམ་ཡས་སུ། ། མདོ་སྡེའི་མཆོད་པ་བཙུགས་པའི་དུས། །དཔོན་ས་གོང་མས་
ཐོག་དྲངས་པའི། །བོད་ཡུལ་དབུས་ཀྱི་རྒྱལ་པོ་རྣམས། །ཐམས་ཅད་ཚོགས་ནས་
དབུ་རྩེ་རུ། །མདོས་རྒྱག་བསྐང་གསོ་མཛད་པའི་ཚེ། །ངས་ཀྱང་བསྐང་སོ་མདོས་
རྒྱག་བྱས། །ཐོག་མར་བསྐང་གསོ་འདི་ལྟར་རོ། ཧཱུྃ། །བདེ་སྟོང་གཉིས་མེད་ཡེ་
374



ཤེས་འདིས། །བླ་མ་ཡི་དམ་ཐུགས་དམ་བསྐང་། །དམ་ཉམས་ཞིང་བཅུའི་ཤ་ཁྲག་
འདིས། ། ཆོས་སྐྱོང་བསྲུང་མའི་ཐུགས་དམ་བསྐང༌། དཀར་གསུམ་མངར་་་་
གསུམ་གཙང་མ་འདིས། །བསྟན་བསྲུང་ལྷ་མོའི་ཐུགས་དམ་བསྐང་། བཤོས་བུ་
བསངས་ མཆོད་ གསེར་ སྐྱེམས་ འདིས། ། ཕོ་ ལྷ་ དགྲ་ ལྷའི་ ཐུགས་ དམ་ བསྐང་།
འབུལ་བ་བརྒྱ་འབུལ་སྟོང་འབུལ་འདིས། །རང་འདོད་བླ་མའི་ཐུགས་དམ་བསྐང༌།
གསོལ་རས་དཀོར་གྱི་རྐང་ཡུ་འདིས། །ཉེ་གནས་ཕལ་པའི་ཐུགས་དམ་བསྐང་།
གནང་སྦྱིན་ ཞལ་ངོ་ དཀར་པོ་འདིས། ། དད་མེད་ གྲྭ་པའི་ཐུགས་དམ་བསྐང་།
རྒན་འཁོགས་རྒྱུན་ཞུགས་གཤིན་ཟས་འདིས། ། སྡེ་དགོན་གནས་བརྟན་ཐུགས་
དམ་བསྐང་། ། སྤྱི་རྫས་ཉིས་མགོ་གསུམ་མགོ་འདིས། ། དགེ་བསྐོས་ཞལ་ཏའི་་་
ཐུགས་དམ་བསྐང་། །ཚིག་སྐུམ་སྟོང་རྒྱུགས་ཁ་བཤད་འདིས། །དགེ་བཤེས་དོན་
རྟོགས་ཚོའི་ཐུགས་དམ་བསྐང་། །བླུན་སྒོམ་ཞི་གནས་གོལ་པོ་འདིས། །ཐོས་ཆུང་
སྒོམ་ཆེན་ཐུགས་དམ་བསྐང་། །རྒྱལ་ཁམས་སྒོ་བརྡུང་ཁྱི་དཀྲོག་འདིས། ། སྤྲང་
སྙོགས་བྱ་བྲལ་ཐུགས་དམ་བསྐང་། ། སྒོ་རྩམ་འབཌ་ལྷག་བསྡུས་པའི་འབུལ་བ་
དང་། །བྱབ་བླ་རླུང་ཁྱེར་མ་ཡི་བཞེས་ཕྲུམ་འདིས། །མདུང་རས་ལྕགས་ཟམ་པ་ཡི་
ཐུགས་དམ་བསྐང༌། །དགེ་བཤེས་ལ་ཅའི་མཇེ་རྒན་འདིས། །མོ་ནད་བཙུན་མའི་
ཐུགས་དམ་བསྐང་། ། རྣལ་འབྱོར་གཞོན་པའི་སོ་དཀར་འདིས། །བྱབ་བློ་སྒོམ་
མའི་ཐུགས་དམ་བསྐང་། །ཤར་པོ་གཡོག་པོར་བརྫུས་པའི་བཙུན་པ་འདིས། ། སྡེ་
དཔོན་ཆོས་མཛད་མ་ཚོའི་ཐུགས་དམ་བསྐང་། །མང་ཇ་གཤིན་ཆོག་དུས་མཆོད་
འགྱེད་ཆེན་འདིས། ། དཀོར་ཟན་ མགོ་རིལ་རྣམས་ཀྱི་ཐུགས་ དམ་ བསྐང་། །
གཏིང་ལ་ཞེན་མེད་ངོ་བསྟོད་ཕྱེ་གཏོར་འདིས། །བྱབས་ཆུང་དཔོན་པོ་རྣམས་ཀྱི་
ཐུགས་དམ་བསྐང་། །གནང་སྦྱིན་མེད་པའི་ཐུགས་ཆུང་བྱེད་པ་འདིས། །རྫི་མེད་
གཡོག་པོ་རྣམས་ཀྱི་ཐུགས་དམ་བསྐང་། ལོ་ཐོག་མི་སྨིན་ཞིང་རེངས་གྲངས་མེད་
375



འདིས། །ལས་ངན་ཁྲལ་མི་རྣམས་ཀྱི་ཐུགས་དམ་བསྐང་། ། མགོ་མཐིང་ན་བའི་
ལབ་ལབ་མང་པོ་འདིས། །གྲོས་མེད་གཙོ་བོ་རྣམས་ཀྱི་ཐུགས་དམ་བསྐང་། །དགྲ་
ཡ་མེད་པའི་ཆང་གྲལ་གོ་བཤད་འདིས། ། རྩལ་མེད་མི་གཞོན་རྣམས་ཀྱི་ཐུགས་
དམ་བསྐང༌། །ངོ་ཚ་བློས་བཏང་ཟ་རྐང་གཏེ་འདོན་འདིས། ། ལྟོགས་ཧྲལ་ཧོར་
འདྲ་རྣམས་ཀྱི་ཐུགས་དམ་བསྐང༌། གཡུལ་ངོར་མི་ཕན་བརྡུང་འཕྲོག་ཁྲིམས་
མེད་འདིས། ། ཀོང་པོའི་མདའ་རྒྱག་རྣམས་ཀྱི་ཐུགས་དམ་བསྐང་། །དཔོན་་་་་
གཡོག་དཀྲུག་ཤིང་རང་ནོར་གསོག་འཇོག་འདིས། །དབང་ཆེན་གཉེར་པ་རྣམས་
ཀྱི་ཐུགས་དམ་བསྐང༌། ། སྔར་གཏམ་ གོག་པོའི་ རྒན་འཆལ་དང་པོ་འདིས། །
བསམ་མེད་རྒད་པོ་རྣམས་ཀྱི་ཐུཌ་དམ་བསྐང་། ལོངས་སྤྱོད་མེད་པའི་བཟང་
མགོའི་དབང་ནུས་འདིས། །འཆི་བ་མི་དྲན་རྒན་མོའི་ཐུགས་དམ་བསྐང་། ཟན་
དྲོན་བརྫིས་ནས་མར་ཁུ་སྤུས་ཀྱུ་འདིས། ། ལྐོག་ཟས་ཨ་མ་རྣམས་ཀྱི་ཐུཌ་དམ་་
བསྐང་། ། ཐུག་ཐལ་བརྐུས་ནས་ཉོ་ཆང་སྐྱུར་རྩེད་འདིས། ། སྐྱུར་འགོང་ཨ་ཕ་
རྣམས་ཀྱི་ཐུགས་དམ་བསྐང་། །གནངས་མེད་གཡས་ཆུང་ཨ་ལོང་སིལ་སིལ་་་་་
འདིས། །ཨ་ཅེ་སྨན་ཤར་རྣམས་ཀྱི་ཐུགས་དམ་བསྐང་། །ནང་རྐུན་ཐལ་རྩེད་དུ་
སྐད་སྐྱག་ལང་འདིས། །ལང་ཤོར་ཕྲུ་གུ་རྣམས་ཀྱི་ཐུགས་དམ་བསྐང་། །ཐེ་རེ་སྤུ་
རེའི་མི་ཧྲང་མཇེ་ཧྲང་འདིས། །ཁྲམ་རྐྱལ་རྐང་འདྲེན་མ་ཡི་ཐུགས་དམ་བསྐང༌། །
ཕོ་ཡན་འཁྱམ་པོའི་ཉལ་ལང་ཤོར་བ་འདིས། ། རྒྱོ་འདོད་རང་ཤར་མོ་ཡི་ཐུགས་
དམ་བསྐང་། །ཞིབ་ལ་གཡོས་པའི་མར་ཁུ་སྤུས་ཀྱུ་འདིས། །མུན་ནག་ཡུགས་ས་མོ་
ཡི་ཐུགས་དམ་བསྐང་། །སྒོ་ཆ་མི་དགོས་ཟ་འཐུང་ཐེས་མེད་འདིས། །འཕྲལ་སྐྱིད་
རབས་ཆད་བཟའ་མིའི་ཐུགས་དམ་བསྐང་། །ནོར་ཕྱིར་མགོ་སྐོར་རྐུན་མའི་རང་
བཞིན་འདིས། །ནང་ཁ་མི་ཤིས་ཁྱིམ་གྱི་ཐུགས་དམ་བསྐང་། །ཟ་དད་ཁ་ལ་འཚོལ་
མི་མཁས་པ་འདིས། ། གྲོད་ཁོག་ཆེན་པོ་ཚོ་ཡི་ཐུགས་དམ་བསྐང་། །ཇ་ཤུར་སུན་
376



སོག་གྲང་མོའི་རྩག་ཞུག་འདིས། །མ་བོས་ལྟོགས་ ལྷ་མགོན་པོའི་ཐུགས་དམ་་་་་
བསྐང༌། །དགེ་སེམས་མེད་པའི་ཨ་མའི་པོམ་ཏོལ་འདིས། །ཞོགས་སྟོང་སློང་པའི་
སྤྲང་པོའི་ཐུགས་དམ་བསྐང༌། །བསོད་ནམས་འབྲི་བའི་མཆོད་གཞིས་གདན་་་་
ཞབས་འདིས། ། ཧམ་རྐྱལ་སོ་ནམ་པ་ཚོའི་ཐུགས་དམ་བསྐང་། །གནམ་ངན་་་་
བརྡུངས་ཚེ་བེམ་པོའི་མགོ་གཏུམས་འདིས། ། སྒོམ་ཆེན་ཆོས་མེད་རྣམས་ཚོའི་་་
ཐུགས་དམ་བསྐང་། །ཇ་རོ་ཇ་མིན་བསགས་པའི་ཚོང་རྐང་འདིས། །རྒྱ་མོ་ཁ་ཟས་
རིན་གྱི་ཐུགས་དམ་བསྐང༌། ། མགོ་ལུས་པགས་གཏུམས་གནས་མོའི་ཟར་ཟིར་་་
འདིས། ། ཁྲོམ་སྟོད་སྐམ་ཕྱེ་ཚོང་ཚོའི་ཐུགས་དམ་བསྐང༌། །ལྕགས་གོག་སླང་གོག་
གཞི་བདག་མགོ་བསྟོད་འདིས། ། ཨེ་དགས་དཀར་མེ་འབུལ་བའི་ཐུགས་དམ་་་
བསྐང་། ། སྟང་མེད་སྤྲུག་ཆོར་ཁྱི་བཙོག་རྒྱུན་རིང་འདིས། ། སྤྲང་ཁྱི་སྡུག་པ་སྒུག་
སྡོད་ཐུགས་དམ་བསྐང་། ། ལྡན་ ཤིག་སྲོ་མ་ སྟུག་དྲིའི་སྦུགས་འཁོར་འདིས། །
ལྐུགས་མ་གོར་རྒས་མ་ཚོའི་ཐུགས་དམ་བསྐང་། ། ཁུར་བས་མི་འཁྱོག་རྩེ་སག་རྣོ་
མེད་འདིས། ། སྟོང་རོང་གྲི་ལྟག་གཏོང་ཚོའི་ཐུགས་དམ་བསྐང་། །ལོ་གསར་སྒང་
གི་སྐྱི་སེར་ལྷཌ་པ་འདིས། །བལ་ལས་མི་ནུས་ཨ་ནིའི་ཐུགས་དམ་བསྐང༌། །ལ་
ཕུག་མ་འཚོས་བག་ཚ་སྟོང་འཆལ་འདིས། །གཡོག་ངན་ལས་མི་རྣམས་ཀྱི་ཐུགས་
དམ་བསྐང་། །སྟོང་ལྟ་ཧད་པོའི་ཞི་གནས་གོལ་པོ་འདིས། །ཐོས་མེད་སྒོམ་ཆེན་པ་
ཚོའི་ཐུགས་དམ་བསྐང༌། ། ཐུན་མཚམས་རེས་འཇོག་མཚན་འཛིན་སྒོམ་པ་་་་་
འདིས། ། བླུན་སྒོམ་སྡུག་མིག་ཧུར་ཚོའི་ཐུགས་དམ་བསྐང་། ། ཚུལ་འཆོས་བླང་
དོར་མཛེས་མཛེས་སྤྱོད་པ་འདིས། ། ཟོག་པོ་སྒྲུབ་སྡུམ་པ་ཚོའི་ཐུགས་དམ་བསྐང་།
སྒོག་ཅོག་མར་ཆུང་གྲོ་ཕྱེའི་སྨན་རིན་འདིས། ། ལྟོགས་ལྷ་འཚོ་བྱེད་སྨན་པའི་་
ཐུགས་དམ་བསྐང་། །རྟ་གོག་གདན་འདྲེན་དཀར་ཡོལ་གས་པོ་འདིས། །རྒྱུངས་
རྐྱལ་འཚོ་བྱེད་རྣམས་ཚོའི་ཐུགས་དམ་བསྐང་། ། ཨ་ཅེ་མཛེས་མའི་ཤ་འཇམ་རྩ་
377



་
ཡུལ་འདིས། ། ཁྱབ་ཡ་འཚོ་བྱེད་སྨན་པའི་ཐུགས་དམ་བསྐང༌། ། ཚག་ ཤ་ཁོག་་
འཛུགས་དགུ་ཚན་སྟོན་མོ་འདིས། ། ལྷ་བཟོ་སྤྲུལ་སྐུ་རྣམས་ཚོའི་ཐུགས་དམ་་་
བསྐང་། །ཟླ་ཕོགས་གསོག་རུམ་ལྷ་རེའི་གོང་རྒྱག་འདིས། །སྤྲང་སྙོགས་སྤྲུལ་སྐུ་ཚོ་
ཡི་ཐུགས་དམ་བསྐང་། །ཉེས་དམིགས་མི་བསམ་ཐང་སྐུའི་ཁེ་འཚོལ་འདིས། །བླ་
ཚོང་སྤྲུལ་སྐུ་བ་ཚོའི་ཐུགས་དམ་བསྐང་། །ལྟེབ་ཁ་ཐེབ་འདོན་རྒྱབ་རོལ་ཟུར་སོས་
འདིས། །བློས་ལོངས་བཟོ་བོ་རྣམས་ཀྱི་ཐུགས་དམ་བསྐང་། །ཕྱི་ནང་ག་ལོག་མགོ་
མཇུག་ནོར་བ་ནི། །ཡང་བཙེམས་ཡང་འཕྲལ་ཛད་ཛད་ཙོད་ཙོད་འདྲིས། །མ་
བསྒྲུབས་གོས་བཟོ་ཕལ་པའི་ཐུགས་དམ་བསྐང༌། །བཟོ་རས་སྐུད་པའི་རྐུན་ཆུང་
ཁེ་མེད་འདིས། །དར་གོས་བཟོ་བོ་རྣམས་ཀྱི་ཐུགས་དམ་བསྐང་། །འདམ་པག་ལ་
ཅའི་ག་ཤལ་བྱུགས་པ་འདིས། །ཡས་བླུག་མས་འཛག་ རྫ་རྩིའི་ཐུགས་དམ་་་་བདག་
བསྐང་། །སྤྲིན་དང་སྣབས་ལུད་བསྲེས་པའི་རྫས་སྦྱོར་འདིས། ། སྤྲང་ལོང་དཀར་
ཡོལ་རྫ་རྩིའི་ཐུགས་དམ་བསྐང་། །ཅེས་སྨྲས་སོ། །ཆོས་སྐྱོང་བའི་རྒྱལ་པོ་ཆེན་པོ་
བསྲུང་མ་པེ་ཧར་ལ་བསྟོད་པ་ཟབ་རྒྱས་སྤྲིན་གྱི་ང་རོ་ཞེས་བྱ་བ། བཀའ་བསྲུང་
དམ་ ཅན་ རྒྱ་ མཚོ་ལ་ ཕྱག་ འཚལ་ ལོ། ཧཱུཾ། ། སྔོན་ གྱི་ བསྐལ་པའི་དང་པོ་ལ།
སློབ་དཔོན་པདྨ་འབྱུང་གནས་ཀྱིས། །བསྟན་སྲུང་ཆེན་པོར་མངའ་གསོལ་ཕྱིར། །
བྷ་ད་ཧོར་གྱི་རྒྱལ་ཁམས་ན། ཆོས་རྒྱལ་ཆེན་པོ་བཞུགས་པ་ནི། །ཉི་མ་ཕྱོགས་
ཕྱོགས་ཕ་གི་ན། །ཉི་མ་ཧོར་གྱི་ཕྱོགས་ཤེད་ན། ཐང་ཆེན་དེ་ནི་ཕྱི་མ་ཕྱོ། །བྲག་
རི་དམར་པོ་ཟར་མ་ཟུར། །ཐང་ཤིང་སྤེལ་མ་ལྡམ་མ་ལྡེམ། །གཞུང་ལ་ཆུ་ཆེན་ཤེ་
ར་ ར། །ལོགས་ ལ་ སྤང་འཇམ་ ཡ་ལ་ལ། ། འབྲོང་ཆུང་རྭ་འཐབ་ ཁྲེག་སེ་ ཁྲེག
རྐྱང་ཆུང་ཁ་དཀར་ལིངས་སེ་ལིང་། །རི་དྭགས་མང་པོ་ཤ་ར་ར། གཅན་གཟན་
མང་པོ་འདུ་རུ་རུ། །བྱ་ནག་མང་པོ་འཐིབས་སེ་འཐིབ། ལྷ་བྱ་གསུང་སྙན་ཀྱུ་རུ་
རུ། །དེ་འདྲའི་ཡུལ་གྱི་དབུས་ཤེད་ན། །བྷ་ད་ཧོར་གྱི་སྒོམ་གྲྭ་དར། །གཙུག་ལག་
378



ཁང་ཆེན་རིན་པོ་ཆེ། །རྩིག་པ་བ་གམ་པུ་ཤུས་བརྒྱན། །རྩེ་ལ་རྒྱལ་མཚན་ལྡ་ལྡིས་
སྤྲས། །རིན་ཆེན་ཁྲི་ཡི་གདན་སྟེང་དུ། །དུས་གསུམ་སངས་རྒྱས་སྐུ་གསུང་་་་་
ཐུགས། །བསམ་མི་ཁྱབ་པའི་བསྟན་སྲུང་ཆེ། །ཆོས་སྐྱོང་རྒྱལ་པོ་པེ་ཧ་ར། །སྐུ་ལ་
བེར་ཆེན་སེར་པོ་གསོལ། །དབུ་ལ་བསེ་ཞུ་དམར་པོ་གསོལ། །ཕྱག་ན་ལྕགས་ཀྱི་སྐུ་
རུ་བསྣམས། །སྐུ་མདོག་དམར་པོ་བྱི་རུའི་མདོག། ཡས་ཀྱི་མཆེ་བ་མར་གཙིགས་
པས། །ནུ་མའི་ཐད་དུ་ཤར་ར་ར། །མས་ཀྱི་མཆེ་བ་ཡར་གཙིགས་པས། །དཔྲལ་
བའི་ཐད་དུ་ཅི་རི་རི། །སྡང་མིག་ཉི་མ་འབུམ་གྱིས་བསྐོར། །སྨིན་མ་ཨོག་ཚོམ་སྨྲ་
ར་ཡི། །བསྐལ་པའི་མེ་ཆེན་གྱེན་དུ་འབར། །ཤངས་ཀྱི་འཚུབ་མས་ཁམས་གསུམ་
འཐོར། །འཁོར་དུ་དམ་ཅན་འབུམ་གྱིས་བསྐོར། །རྔ་དང་དུང་དང་པ་ཊ་ཧ། །
ད་དུང་འཁར་རྔ་རྔ་ཆེན་དང་། །རོལ་མོ་མང་པོ་དི་རི་རི། །ཤ་ཆེན་དུད་པ་ཆི་ལི་
མི། །མི་མགོ་རྟ་མགོ་ཧྲི་ལི་ལི། །མི་ཧྲག་རྟ་ཧྲག་ཤམས་སེ་ཤམ། །རོ་ལངས་འབོད་
སྐད་དི་རི་རི། །ལྕེ་སྤྱང་དུར་སྒྲ་ལྷངས་སེ་ལྷང་། །རུ་གཅིག་དགེ་སློང་དགྲ་བཅོམ་
སྟོང་། །རུ་གཅིག་སྐྱེས་པ་གྲི་ཐོགས་སྟོང་། །རུ་གཅིག་ལས་མཁན་ཤ་ཟ་སྟོང༌། །
གཞན་ཡང་འཇིགས་རུང་འཁོར་གྱི་དབུས། །བསྟན་པ་བསྲུང་ཕྱིར་བཞུགས་པ་
༄༅། །བོད་ཀྱི་ཆོས་རྒྱལ་ཁྲི་སྲོང་དེས། །ཆོས་འཁོར་བསམ་ཡས་དབུ་རྩེ་བཞེངས། །
མཁན་པོ་བོ་དྷི་སྭ་ཏྭ་དང་། །སློབ་དཔོན་པདྨ་འབྱུང་གནས་ཀྱིས། །བར་དུ་གཅོད་
པའི་དགྲ་བགེགས་བསལ། །སངས་རྒྱས་བསྟན་པ་ཉིན་མོར་བྱས། །དེ་ཡི་བསྟན་
པ་བསྲུང་བ་ལ། །ལས་ཅན་མགོན་པོ་དགོས་བྱུང་བས། །དུས་གསུམ་སངས་རྒྱས་
བཀའ་བགྲོས་ཏེ། ། རྟ་བདག་བརྒྱུད་དུ་སྐུ་སྤྲུལ་ནས། ། ཆོས་སྐྱོང་རྒྱལ་པོ་སྤྱན་
འདྲེན་བཏང་། །ཆོས་སྐྱོང་ཞལ་ནས་འདི་སྐད་གསུངས། ། ཁམས་གསུམ་སྲིད་་
གསུམ་འདི་དག་ནི། །ང་ཡིས་མ་བརྟུལ་གཅིག་ཀྱང་མེད། །འོན་ཀྱང་བོད་ཀྱི་རྡོ་རྗེ་
གདན། །གཙུག་ལག་ཁང་ཆེན་བསམ་ཡས་ཀྱི། །སྲུང་མ་ཆེན་པོའི་དུས་ལ་་་་་་
**, '', A '''
ལ་**
'ཚ་ནt.
, ཏཾ
, * Few+++ ༥
༧༧༠
་ཉི* *
** :
• » +༩ » ''t, ཀ
་
་， **，་
，་་ །
379



བབས། །གསུངས་ནས་བསམ་ཡས་དབུ་རྩེར་བྱོན། ། རོལ་མོ་མང་པོས་བསུ་བ་
བྱས། །ཤ་ཆེན་དུད་པ་སྤྲིན་ལྟར་བཏིབས། །ཞུན་ཆེན་མར་མེ་ཉི་ལྟར་གསལ། །
ཞིང་ཆེན་བསྣོལ་བའི་ཁྲི་ལ་བཞུགས། ། དར་ཟབ་སྟག་གཟིག་གཟིགས་མོར་་་་་
ཕུལ། །སློབ་དཔོན་པདྨ་འབྱུང་གནས་ཀྱིས། །ལག་ཏུ་རྡོ་རྗེ་གཏད་ནས་སུ། །ཐར་
པ་ ཐོབ་ པའི་ དབང་ ཡང་ བསྐུར། ། བསྟན་ པ་ བསྲུང་བར་ཁས་བླངས་ པས། །
སྔགས་འཆང་རྣལ་འབྱོར་བདག་ཅག་གིས། །ཁྱེད་ལ་མཆོད་པའི་དམ་རྫས་ནི། །
ཤ་ཁྲག་དམར་གྱི་གཏོར་ཆེན་དང༌། །ཛ་གད་ཕུད་དང་རཀྟ་ཡིས། །ཆོས་སྐྱོང་ཁྱེད་
ཀྱི་ཐུགས་དམ་བསྐང་། །བསྟན་ལ་གནོད་པའི་དགྲ་བགེགས་ཀྱི། །མཁལ་མ་སྙིང་
དང་ནང་རོལ་སོགས། །ཆོས་སྐྱོང་ཁྱེད་ཀྱི་ཐུགས་དམ་བསྐང་། །བདག་དང་རྒྱུ་
སྦྱོར་ཡོན་བདག་གི། །མཆོད་སྦྱིན་གཏོར་མ་འདི་བཞེས་ལ། །ལེགས་དང་སྤྲོད་ལ་
ཉེས་དང་བསྣོལ། ། བསམ་པ་སྒྲུབས་ལ་རེ་བ་སྐོངས། །བཅོལ་བའི་འཕྲིན་ལས་
གྲུབ་པར་མཛོད། །སོ་ལ་རྒྱལ་ལོ། །ཞེས་གསོལ་མཆོད་བཏང་བས། རྒྱལ་ཆེན་
སྐུ་ཕེབས་པའི་བཀའ་ལུང་ལ། ས་ཕྱོགས་སྐྱིད་པོ་ཡར་མོ་ལུང་རིངས། །ཡ་་་
མཚན་ཆེན་པོ་རྒྱལ་པོའི་ཕོ་བྲང༌། །བདུད་དང་ལོག་འདྲེན་ལ་ཟློག་པ་གྱིས་ཤིག།
ཐུགས་དང་དར་ཅོག་མ་གསོ་རེམས་འདྲ་བྱས་ཆོག ། ཤིང་སྡོང་པོ་ཆེན་པོ་དེ་ས་
ལ་བཙུགས་ཡོད། །ལོ་འདབ་སྤྲིན་ལྟར་བཏིབས་པ་དེས་བར་སྣང་གང་ཡོད། །
འབྲས་བུ་བཟང་ལ་མངར་བ་དེ་བཅུད་ལ་འགྲོ་ཡོད། །འབྲུག་པ་ཀུན་ལེགས་ཁྱེད་
ཚོགས་དྲུག་གི་ལྷ་མོ་ལྟོས་ཨང་། །ཡང་། ཚིག་རིགས་རྣ་བར་གསན་པས་དོན་གོ་
བ་དེ་སངས་རྒྱས་ཀྱི་གསུང་རབ། ། སྒྲ་ཚད་ལུང་རིག་གི་རྣམ་འགྱུར་གྱིས་འགྲོ་བ་
སྒྲོལ་བ་དེ་རང་རྒྱལ་གྱི་དམ་ཆོས། །གཞན་དོན་རྐྱང་པ་བྱས་པས་རང་དོན་གྲུབ་པ་
དང་བྱང་ཆུབ་ཀྱི་སེམས་དཔའ། །རང་དོན་རྐྱང་པ་བྱས་པས་ཕུད་པ་དེ་འགྲོ་དྲུག་
གི་སེམས་ཅན། །བསྐྱངས་པས་འཁྱོངས་རྒྱུ་མེད་པ་དེ་ལན་ཆགས་ཀྱི་ཕྲུ་གུ། །བྱིན་
380



པས་འགྲངས་རྒྱུ་མེད་པ་དེ་ཁྱི་མོ་ཡི་ཚང་མ། །ཁེ་ཡིས་ཉེན་འཚོལ་བ་དེ་ཉ་པ་ཡི་
རྒད་པོ། ། ཞེན་ཆེས་པས་སྲོག་སྐྱེལ་བ་དེ་ཀུན་ལེགས་པའི་ཨ་ཕ། །མཇེ་ཡིས་ནོར་
སྐྱེལ་བ་དེ་ཀུན་དགའ་ཡི་ལེགས་པ། །སྐུ་ཆུང་གིས་ཁ་ཆུང་གསོ་བ་དེ་སྡེ་ཞོལ་གྱི་བུ་
མོ། །ཤར་མོ་ལ་ཕྱིན་པས་ནོར་རྫས་བསྐྱལ་བ་དེ་བྱིངས་པ་ཡི་དཔོན་མོ། །འཕུར་
བས་ལངས་རྒྱུ་མེད་པ་དེ་རྒད་པོ་ཡི་མཇེ་རྒན། རྡོ་འཇོང་ཚན་མོ་གླན་པས་དྲོས་
རྒྱུ་མེད་པ་དེ་རྒན་མོ་ཡི་སྡུ་རྒན། །ལ་ཅའི་མཇེ་སྟུ་ཕུགས་སུ་སོང་བ་དེ་བཙུན་མ་ཡི་
རྒན་མོ། ། མི་ཚེ་རི་ལ་སྐྱེལ་བ་དེ་ལུག་རྫི་ཡི་རྒན་པོ། །གདུལ་བྱ་ཚུར་ལ་ཨེ་ཡོང་
བསམ་ནས་གཞང་བཙོངས་པས། ། ཆང་རྫ་མ་གང་ཕར་ཤོར་བ་དེ་བྱབ་ཆུང་གི་
རྐང་འདྲེན་མ། །སྡུ་ཆུ་རུ་སོང་བ་གཅིག་ཤུལ་གཅིག་གིས་བཏུང་པ་དེ་སྡེ་པ་ཡི་སྒུག་
བསྡད་པ། །ཕུགས་སུ་བཀྲ་ཤིས་པ་དེ་འཕྲལ་གྱི་ཁ་ཏ། འཕྲལ་དུ་སྐྱིད་པ་དེ་ནང་
ཁ་གཤིན་པོ། །བློ་བདེ་བ་དེ་བླ་མ་ཡི་བཀའ་དྲིན། །དོན་གཉིས་སྒྲུབ་པ་དེ་དུས་
གསུམ་གྱི་སངས་རྒྱས། །འབྲུག་པ་ཀུན་ལེགས་པ་དེ་ཡང་ལྷ་མིའི་མགྲིན་པ་བྱེད་
ན། །རྒྱལ་ཁམས་པའི་མི་ཚོ་ལ་ཨོ་རྒྱན་པདྨའི་བཀའ་བཞིན་གྱིས། །དགེ་བ་སྒྲུབས་
ལ་སྡིག་པ་སྤོངས། །ཁྲམ་དང་གཡོ་སྒྱུ་ཟོལ་ཟོག་མ་བྱེད་གྱིས་དང༌། །ཞེས་གསུངས་
སོ། །སོ་གྱིས་དང་། རྣལ་འབྱོར་ཀུན་དགའ་ལེགས་པ་ངས། །བསམ་ཡས་མདོ་
སྡེ་མཆོད་པའི་དུས། །སྐྱ་སེར་མེད་པ་བཟློག་པ་མཛད། །བདག་ཀྱང་ཟློག་པ་འདི་
ལྟར་བྱེད། །འཁྲུལ་སྣང་སྟོང་པའི་གཞལ་ཡས་ནས། །སྲིད་པའི་སངས་རྒྱས་སྒམ་
པོ་ཕྱས། །བསྐོས་པའི་ལས་གཏོར་འདི་བཞེས་ལ། །འགྲོ་དྲུག་སེམས་ཅན་ཐམས་
ཅད་ཀྱི། །མི་བསམ་དགུ་བསམ་ཐམས་ཅད་ཟློག །ལྟས་ངན་རང་གྲུབ་འདི་ལྟར་
ཟློག ། ཆོས་བརྒྱད་དངོས་ཞེན་ཀུན་སློང་འདི། །བླ་མ་ཡོངས་ཀྱི་ལྟས་ངན་་
ཡིན། །མ་བཅོས་ལྷུག་པའི་སྤྱོད་པ་དང་། །དག་སྣང་ཕྱོགས་མེད་ཐུགས་རྗེས་ཟློག།
ཉེ་གནས་ཆུང་མ་འཚོལ་བ་དེ། ། བླ་མའི་ནོར་གྱི་ལྟས་ངན་ཡིན། གསོལ་ཐབ་
381



ལོགས་སུ་བཟུང་བས་ཟློག ། དཀོར་ཟས་ཉིས་མགོ་གསུམ་མགོ་འདི། །དམྱལ་
བར་མཆོང་པའི་ལྟས་ངན་ཡིན། ། སྡོམ་པ་བསྐྱེད་རིམ་བརྟན་པ་དང་། །ཆོག་ཤེས་
ཐུགས་དམ་སྨར་བས་ཟློག ། ཆོས་གྲྭར་རོ་གཉིད་ལོག་པ་དེ། །དུད་འགྲོ་བསྐྱེད་
པའི་ལྟས་ངན་ཡིན། །མ་རིག་མུན་པ་བསངས་པས་བཟློག །ངོ་ལྐོག་དཔོན་མོའི་
མཆོད་གནས་དེ། །གནས་བརྟན་སྡོམ་པའི་ལྟས་ངན་ཡིན། །སྙིང་པོ་རང་ཚུགས་
བཟུང་བས་ཟློག ། ཁེ་ཚོང་གྲོང་ཆོག་འབུན་གཏོང་འདི། །དགེ་བཤེས་བཙུན་
པའི་ལྟས་ངན་ཡིན། །འདོད་ཆུང་ཆོག་ཤེས་ཆོས་ཀྱིས་ཟློག ། ང་རྒྱལ་ཁེངས་པ་
ཚིག་སྟོང་ཁ་བཤད་འདི། །དཀའ་བཅུ་རབ་འབྱམས་རྣམས་ཀྱི་ལྟས་ངན་ཡིན། །
ཞི་དུལ་དམན་ཆ་ཉམས་ལེན་ལྟ་བས་ཟློག །ཧཱུྃ། སྐྱོ་སྣང་འགྲོ་འདོད་སྲོག་རླུང་
འདི། ། རི་ཁྲོད་སྒོམ་ཆེན་ལྟས་ངན་ཡིན། བཙུན་མའི་འཛུམ་དཀར་འགོལ་་་
འགོལ་འདི། ། སྒོམ་ཆེན་པ་ཡི་ཆག་སྒོ་ཡིན། ། ཉ་མ་གཞོན་པའི་དད་མདོག་་་
དང་། །ཉམས་མེད་གླུ་ཆུང་མགུར་མ་འདི། ། སྒོམ་ཆེན་པ་ཡི་ལྟས་ངན་ཡིན། །
ཐམས་ཅད་ཕཊ་དང་སྟོང་པས་ཟློག །སྤྲང་སྙོགས་ཐོ་ཅོའི་སྤྱོད་པ་འདི། །བྱ་
བྲལ་ཡོངས་ཀྱི་ལྟས་ངན་ཡིན། ། ཆང་མའི་ནང་གི་ཉམས་དབྱངས་འདི། །རྣལ་
འབྱོར་པ་ཡི་ལྟས་ངན་ཡིན། །ལྷ་ཀླུའི་ཁང་པ་བསྐྱེལ་བ་དང༌། ། རྟོག་མེད་མི་ཟས་
ཟ་བ་ཡི། །བྱ་བྲལ་རྣམས་ཀྱི་ལྟས་ངན་ཡིན། །ཐམས་ཅད་སྙན་བརྒྱུད་བསྒོམས་པ་
ཟློག །ཧཱུྃ། དགོན་ཆུང་གླིང་སྟོད་གླིང་སྨད་ཀྱི། །མཚན་རྒྱུག་རྡོ་འཚག་བྱེད་པ་
དེ། ། ཨ་ནི་བཙུན་མའི་ལྟས་ངན་ཡིན། ། ཐིག་ལེ་ཡར་འདྲེན་བྱ་བྲལ་ཡང་། །
བཙུན་མའི་གྲོད་པའི་ལྟས་ངན་ཡིན། །པདྨ་ཁ་སྡོམ་པ་ཐབས་ཀྱིས་ཟློག །རྒྱུན་
ཆ་མ་འདོགས་དགུ་འདོགས་ཀྱང་། ། བཙུན་མ་ཡོངས་ཀྱི་ལྟས་ངན་ཡིན། །བེམ་
དྲུག་ལྷན་པའི་བརྩེགས་མས་ཟློག ། རི་ཀླུང་བང་ཆེན་རྒྱུག་པ་ཡང་། །བཙུན་མ་
ཡོངས་ཀྱི་ལྟས་ངན་ཡིན། །དྲན་པ་རང་ཚུགས་བཟུང་བས་ཟློག ། ཉི་མཐོང་བླ་
382



མའི་སྐུ་བྱུག་ཀྱང་། །བཙུན་ཆུང་མ་ཡི་ལྟས་ངན་ཡིན། །སྐད་ལོག་གྲོང་པས་ཚོར་
བས་ཟློག །གྲོག་ཕུག་བྱིས་ཕྲུག་སྐྱེས་པ་ཡང༌། །བཙུན་མའི་ལྟས་ངན་ཆེ་ཤོས་
ཡིན། །སྐྱེ་ནས་ཁྱི་ལ་སྟེར་བ་ཡིན། །ལྟས་ངན་ཡང་རྩེ་ཆེན་པོ་ཡིན། །ཐམས་ཅད་
རྒྱང་ཕུད་བཏང་བས་ཟློག ཧཱུྃ། རྫོང་གཞིས་བཀྲ་མི་ཤིས་པ་ཡང་། །སྡེ་དཔོན་
ཡོངས་ཀྱི་ལྟས་ངན་ཡིན། ། གཡོག་ངན་ངན་ཀྲེབ་གྱོང་ ཀྲད་ཀྱང་། ། སྡེ་དཔོན་་
ཡོངས་ཀྱི་ལྟས་ངན་ཡིན། ། བློན་པོས་རང་འདོད་འཕུང་ཞུས་པ། ། གསན་ནས་
ཁྲིམས་ལུགས་སྤྱོད་པ་ཡང་། ། སྡེ་དཔོན་ཆེན་པོའི་ལྟས་ངན་ཡིན། མངའ་ཐང་
དགུང་ལ་རེག་དུས་སུ། ། སྐུ་རིམ་མི་མཛད་སྦེད་པ་ཡང་། ། སྡེ་དཔོན་ཆེན་པོའི་
ལྟས་ངན་ཡིན། ། སྐུ་རིམ་སྡོད་ལུགས་མཁས་པས་ཟློག ། སྤུ་འཆལ་དམག་ཁ་
སྤངས་པ་ཡང་། །སྡེ་དཔོན་ཆེན་པོའི་ཆག་སྒོ་ཡིན། ། ཐམས་ཅད་རང་ཚོད་ཟིན་
པས་ཟློག །ཧཱུྃ། དམག་དཔོན་ཧམ་པ་ཆེ་བ་དེ། །གཡུལ་ངོར་ཕམ་པའི་ལྟས་
ངན་ཡིན། གཡུལ་རྒྱལ་བརྩི་ཕྱོགས་ནོར་བ་དང་། ། ཧལ་ཁྱི་ཐེ་སེ་ལོག་པ་་་་
ཡང་། །འཐབ་ཡོང་དམག་གི་ལྟས་ངན་ཡིན། ། སྐེ་དང་མགོ་ལག་ཆག་སྒོ་ཡིན། །
སྡབ་ཞོགས་འུར་འབྲོས་བྱས་པ་ཡང་། །གོ་ཆ་ཕུབ་ཀྱི་ཆག་སྒོ་ཡིན། ། ཐམས་ཅད་
དགྲ་ལྷ་བཟང་བས་ཟློག །ཧཱུྃ། སྒེར་དཔོན་མང་པོ་འཚོལ་བ་དེ། །མི་ནག་
རྣམས་ཀྱི་ཆག་སྒོ་ཡིན། །ས་བརྐོ་བརྡོ་སློག་བྱས་པ་ཡིས། །མཁར་ལས་རྣམ་གྲངས་
མང་པོ་དེ། ། འཇིག་རྟེན་པ་ཡི་ཆག་སྒོ་དང༌། ། མི་རབས་གཅོད་པའི་ལྟས་ངན་
ཡིན། རིམ་གྲོ་བྱས་པས་ཐམས་ཅད་ཟློག །ཚོད་མའི་ཕོར་གོག་གས་པ་དེ། །ཨ་
མའི་གདོང་པའི་ཆག་སྒོ་ཡིན། །འོ་དང་གསོལ་ཁྲུམ་ཞུས་པས་ཟློག ། གོ་སྨད་ཨ་
མའི་གོ་གཡོག་དེ། །ཨ་ཕའི་ལག་པའི་ཆག་སྒོ་ཡིན། །ཨ་མའི་སེན་མོ་རྣོན་པོ་དེ། །
ཨ་ཕའི་རླིག་པའི་ཆག་སྒོ་ཡིན། །ཁ་ལབ་བསྲུངས་པའི་མིག་ལོག་དེ། །ཨ་ཕའི་སྙིང་
རླུང་སློང་རོགས་ཡིན། ། ཨ་ཕ་སྐྱུར་འགོང་མཐུ་པོ་དེ། །ཨ་མ་ལགས་ཀྱི་ཆག་སྒོ་
383



ཡིན། ། གོ་སྟོད་ཡས་རྒྱག་འདོང་མོ་དེ། ། ཨ་མའི་དཔྲལ་གཡུའི་ཆག་སྒོ་ཡིན། །
ཐམས་ཅད་ཐུགས་གཤིས་ལེགས་པས་ཟློག ཧཱུྃ། ཁྲལ་དམག་འཁྲི་བ་མ་གོ་
བའི། །ས་ཞིང་བརྟེན་སོ་ལེན་པ་དེ། །ཁྲལ་མི་རྣམས་ཀྱི་ཆག་སྒོ་ཡིན། །བུ་ལོན་
གྲངས་མེད་ལེན་པ་དེ། ། མི་ལྡོགས་རྣམས་ཀྱི་ཆག་སྒོ་ཡིན། སྒོ་གདོང་ཧོར་་་
འདྲའི་གཡང་ར་ཡང༌། །ཁྲལ་མི་རྣམས་ཀྱི་ཆག་སྒོ་ཡིན། མེ་ཏོག་ཨ་ཡགས་ཟླ་བ་
ལ། །ཁྲལ་མི་རྣམས་ཀྱི་ཆག་སྒོ་ཡིན། །ཧཱུྃ། ཨ་ཕ་ཉོ་ཆང་ཚོད་མེད་དེ། །ཁྱིམ་མི་
ཡོངས་ཀྱི་ཆག་སྒོ་ཡིན། །ཨ་མའི་ལྐོག་ཟས་སྒྲིག་མ་དེ། །ཕྲུག་གུ་རྣམས་ཀྱི་ཆག་སྒོ་
ཡིན། །རང་བློ་རང་གིས་གཅུན་པས་ཟློག ཧཱུྃ། བྱ་བྱེད་བློ་སྣ་མང་བ་ཡང་།
མགོ་ནག་མི་ཡི་ཆག་སྒོ་ཡིན། བློ་ལད་རྐུན་མ་བརྐུ་བ་ཡང་། །མིག་དང་སྐྱིད་པའི་
ཆག་སྒོ་ཡིན། ། རྒྱངས་པ་ལོངས་སྤྱོད་འཚོལ་བ་དེ། །ཕྱུག་པོ་ཡོངས་ཀྱི་ལྟས་ངན་
ཡིན། །མེ་དང་མ་བྱུང་ཁ་སྟབས་དེ། །ཐབས་རྡུག་ཕྱུག་པོའི་ལྟས་ངན་ཡིན། །ཤ་
རུལ་སྐམ་པོས་ཕུགས་བརྒྱངས་ནས། ། གྲོད་པའི་རྒྱུ་རིའི་མགྲོན་གཤོམས་དེ། །
ཕྱུག་པོའི་ལྟས་ངན་ཆེ་ཤོས་ཡིན། །བསམ་ངན་འབུམ་གྱི་རྩིས་རྒྱག་དེ། །ཕྱུག་པོའི་
བསོད་དེའི་ལྟས་ངན་ཡིན། །མདོ་ཆས་གཏེ་པ་སྨར་འཛིན་དེ། ། ཕྱུག་པོའི་ལྟས་
ངན་ཟུར་ཆ་ཡིན། ཐམས་ཅད་སྦྱིན་པར་བཏང་བས་ཟློག །ཧཱུྃ། དམ་ཉམས་
བཙུན་པ་སྡོམ་མེད་དེ། ། ཆོས་སྡེ་དཀྲུག་པའི་དཀྲུག་ཤིང་ཡིན། །བདུད་བཟློག་
བཞེས་སྒྲ་སྐུལ་བས་ཟློག །མཆོད་གཞིས་ཞིང་ཆུང་སྤྲ་འཆལ་འདི། །ཡོན་མཆོད་
བར་གྱི་དཀྲུག་ཤིང་ཡིན། །དམ་ཚིག་གཙང་མ་བསྲུངས་པས་ཟློག །ཆང་སྐྱུར་ར་
ཤ་སྤག་རེངས་འདི། །གྲོད་ཁོག་རྒྱུ་མའི་དཀྲུག་ཤིང་ཡིན། །གོ་སྙོད་གཡེར་མ་ཇ་
ཤུར་རྣམས། ། དཔྱི་མགོ་པུས་མོའི་དཀྲུག་ཤིང་ཡིན། །ཆུ་ཚན་གླང་རྭ་བཙུགས་
པས་ ཟློག ། ཐལ་ལུ་ཀུ་ཟིའི་ཇ་བཀོལ་འདི། ། སྲོག་རླུང་ཡ་མའི་དཀྲུག་ཤིང་
ཡིན། ། ཆང་དང་ཐུག་པ་བཏུངས་པས་ཟློག ། ཕན་མེད་ཉེ་འཁོར་ཨ་གད་་
384



འདི། །ཁམ་གཤིས་སློང་བའི་དཀྲུག་ཤིང་ཡིན། །གཅིག་པུར་རང་དབང་འདུས་
པས་ཟློག ཧཱུྃ། རྒྱ་ལམ་རྡོ་འབུར་སྐེར་མོ་འདི། །ཁ་གདངས་མིག་ཡེངས་ཆག་
སྒོ་ཡིན། །མིག་རྩ་ས་ལ་བསྒྲིམས་པས་ཟློག ། འོག་ཁང་དཀར་གསལ་མེད་པ་
དེ། ། མིག་ཚག་མོ་ཡི་ཆག་སྒོ་ཡིན། ། འགག་ལ་འཇུས་ཏེ་དོན་པ་འམ། ། དཀར་
ཁུང་རྒྱ་མཐོངས་བཏོན་པས་ཟློག ཧཱུྃ། །ཆུ་བན་དྲེས་མའི་ལུང་རུལ་འདི། །སྦ་
ཆེན་མ་ཡི་ཆག་སྒོ་ཡིན། །ཆུ་བན་པང་དུ་བླངས་པས་ཟློག ། སྐས་རུ་རྩིག་ཟུར་
ཕུར་པའི་མགོ། ། རྩབས་ཧྲལ་མི་ཡི་ཆག་སྒོ་ཡིན། །བྱན་ན་འབབ་འཛེག་མཁས་
པས་ཟློག ཧཱུྃ། །ལབ་ཚོད་ལྟོ་ཚོད་མ་ཟིན་པ། །ཟླ་བོའི་སྣ་ཡི་ཆག་སྒོ་ཡིན། །སྣ་
ལ་སྦ་ར་བཀབ་པས་ཟློག ཧཱུྃ། མཛེས་མདོག་སྟོད་གོས་མི་གྱོན་པར། ། ཁོག་
སྨད་ལྷག་པར་འཕྱར་བ་དེ། ། སྡུག་པ་ཧྲིལ་མོ་སྨྱུང་མར་འདུར། །གོས་ཐུང་རྟ་ཡི་
ཆག་སྒོ་ཡིན། ། སྤྱོད་ལམ་སྟེང་དུ་གཟིགས་པས་ཟློག ཧཱུྃ། བུད་མེད་ཁ་ཚོད་
མེད་པ་དེ། ཁྱིམ་མཚེས་གྲོང་པའི་དཀྲུག་ཤིང་ཡིན། ཁ་ལན་འབྲེལ་ཐག་་་་
བཅད་པས་ཟློག ། ལྟོགས་ཅན་སྐྱུར་དད་ཁ་མོ་དེ། །གཡོ་ངན་ཆང་གི་ལྟས་ངན་
ཡིན། ། བསྲུང་སྐུད་ཁ་ངན་བརྒྱབ་པས་ཟློག ། ཆང་རུལ་སྐྱུར་མོའི་ཁ་སྐོམ་་
འདི། །ལུད་སྐྱེལ་ལས་མིའི་ཆག་སྒོ་ཡིན། །གྲོང་པས་སྐྱི་འགྲུལ་བྱུང་ན་རབ། །དེ་
མིན་ཆུ་རང་བཏུངས་པས་ཟློག ། ལུད་རྫུད་ཤི་བའི་ཤ་རུལ་འདི། །ཐོང་མཁན་
པ་ཡི་ཆག་སྒོ་ཡིན། །རོལ་ལ་བར་སྐབས་བཞག་པས་ཟློག །རྒྱུ་སྟོང་གྲོ་ཕྱེས་
བརྒྱངས་པ་དེ། །ལས་མི་ཀུན་གྱི་ཆག་སྒོ་ཡིན། །འཕྲལ་དུ་ཁྱི་ལ་བྱིན་པས་ཟློག །
སྐྱོས་མར་ཁྱེར་ན་ངོ་རེ་ཚ། །ཨམ་ཕྲག་སྨྱུང་མས་ཁེངས་ནས་འགྲོ། །ཧཱུྃ། ཇ་འམ་
ཇ་བྱུར་བསུས་སོག་དང་། །ཐུག་ལྷག་ཆུ་དང་བསྲེས་པ་དེ། །ཨ་རྒན་མ་ཡི་ཆག་སྒོ་
ཡིན། ། སྔ་སེ་ལོངས་ལ་ཨ་ཉན་མཛོད། །ཧཱུཾ། ། སྨྱུང་འདུར་ཤོར་བའི་རྒྱ་མཚོ་་
དང༌། །ཡས་ནས་སྟུག་པའི་རྫོག་སྒྱུར་འདི། །གཡག་གཡོག་སྟུག་འདོན་ཆོག་སྒོ་
385



ཡིན། །ཕྱེ་མར་བརྔན་པ་བྱུང་ན་རབ། ། སླེབས་གོག་བཞག་ནས་བྲོས་ན་ཟློག།
ནམ་ཕྱེད་གནས་པོའི་འཁུན་བུ་དང༌། །གནས་མོའི་ངུ་སྐད་འཁུན་ཆུང་འདི། །ཕྲུ་
གུ་སྤྱང་པོའི་གཉིད་ལ་གནོད། །ཉི་རར་བཞད་ཆ་སློང་རོགས་ཡིན། །ཁ་ཟས་སྟར་
གའི་བརྔན་པས་ཟློག །ཧཱུྃ། སྐས་ལ་རྒྱབ་འབབ་ཡོང་མདོག་འདི། །རྐུབ་རུས་
དཔྱི་མགོའི་ཆག་སྒོ་ཡིན། །གཅིན་དང་དོར་རལ་རྩབས་གཅོད་ཡིན། །གཞུང་ལ
ག་ལེ་ཐེགས་པས་ཟློག །ཧཱུྃ། སིང་པོ་བཙགས་པས་གཅིན་ཅིག་ཤོར། །གཅིན་
དེ་གཏོང་རིང་ཐེམ་ཁ་ཤོར། །མཛུབ་མོས་བཀག་པས་སྣབས་ལུད་ལུག ། ཡར་
འདྲེན་བྱས་པས་གློ་རྐྱལ་ལངས། ། སྣོད་ཆས་ ཐམས་ ཅད་ཁ་ཆུས་བཀང་། ། མི་
གཙང་ཀླུ་ལ་གྲིབ་ཕོག་པས། ། ནང་མི་ཀུན་ལ་ཆམ་མ་བྱུང༌། ། སྐྲངས་ནས་ཡོང་
བའི་སྔ་ལྟས་ཡིན། །བསངས་དང་གཙང་སྦྲ་ཐོན་པས་ཟློག ། ལག་པ་མ་བཀྲུ་
བག་ཚ་བརྫིས། ། བག་ཚ་བརྫི་རིང་སྔོ་ཚོད་ལུད། ། སྔོ་ཚོད་ལུད་པས་དུ་སུབས་
བརྒྱབ། ། གོ་ཁ་ ཐམས་ཅད་ཐལ་བས་བཀང་། ། མགྲོན་པོ་དུད་པས་མཆི་མ་མ་ནས་
ཤོར། ། ཕྲུ་གུ་ལྟོགས་ཚིག་ཟོས་ནས་ངུས། །ཨ་ཕས་ཀྲུག་བཙགས་མ་བྱུང་ཐབ། །
སྒོ་གདོང་སྤྲང་པོ་ཁྱི་སྒྲ་ཟ། མཁོས་ཆུང་ཨ་མའི་ཆག་སྒོ་ཡིན། ། སྔ་ཟར་ཆེ་བར་
ལངས་པས་ཟློག ཧཱུྃ། ཚིག་ཉམས་མི་ཤེས་བཤགས་པའི་ཁ་འདི། །གྲལ་པའི་
ཁམས་ གཤིས་དཀྲུག་རོགས་ཡིན། ། རྐུབ་ལ་ཤིག་གི་ཚང་རག་འདི། །བཞུགས་
གྲལ་དྲག་མདོག་སྐྱེལ་རོགས་ཡིན། །སྨྱུ་གུ་བཟོང་འབུག་བཏང་བས་ཟློག ཆང་
ཆུད་མེད་པའི་ཕུད་བཞེས་འདི། །བཞུགས་གྲལ་སྐྱུག་པས་འགེངས་རོགས་ཡིན། །
འོག་ཁང་སྤུག་ལ་བསྐྱལ་བས་ཟློག ། ཅེས་སོགས་ཟློག་པའི་རྣམ་གྲངས་མགོ་མེད་
མཇུག་མེད་འདི་བཏང་བ་ཡིན། དོན་དུ་སྣང་བ་ལ་གང་ཤར་འཛིན་མེད་འདུག་
པས། གང་བྱས་ཐམས་ཅད་འཛིན་མེད་ཨེ་མ་ཧོ། ཡང་སྐབས་ཅིག་ན། ལྷ་
སར་ཀོང་པོའི་ཚོང་པ་མང་པོ་ཞིག་འདུག་པའི་མདུང་དོས་ཀྱི་ཁ་ནས་མདུང་ཅིག་
386



ཁྱེར་ཏེ་ངེད་ལ་མདུང་འདི་བསླང་དང་བྱས་པས། ཀོང་པོ་ཅིག་གིས་ངས་སྲོག་
དང་བསྡོས་ནས་དཔལ་གསུམ་མདོག་ཀ་བསྐོར་བའི་ནོར་འདི་ཁྱོད་ལ་ཁྱེད་དབང་
ཡོང་བ་ཨེ་ཡིན་ཟེར་མདུང་བསྣུན་བྱུང་བས། ངས་ཀྱང་ཁྱོད་ཀྱི་མ་རིག་འཁྲུལ་
པའི་མདུང་དང་། ངའི་སྟོང་ཉིད་ཡེ་ཤེས་ཀྱི་མདུང་གཉིས་སུ་ངར་ལྟ་བ་ཡིན་
བྱས། མདུང་དེ་མགོ་མཇུག་ནས་འཐེན་ཏེ་བརྒྱུངས་པས། ཞགས་ཐག་་་་
བརྒྱངས་པ་བཞིན་ནར་བྱུང་བས། ཁོ་ན་རེ། ཁྱེད་ནི་མི་མ་ཡིན་ཅིག་གམ།
ཡང་ན་བདུད་ཡིན་པ་འདྲ། ཡང་ན་ནི་གྲུབ་ཐོབ་ཆེན་པོ་ཅིག་ཡིན་པར་འདུག
ཅི་འདྲ་ཡིན་སྨྱོས་དང་ཟེར་བ་ལ། ངས་ཁྱོད་རང་གང་འཐད་པ་དེ་ཡིན་བྱས་
པས་ཆོག ངེད་ལ་ཁྱད་མེད་བྱས་པས། ཀོང་པོ་གཞན་ཅིག་ན་རེ། ཨ་ཡོ་
ཁྱོད་དམའ་ཕབ་ཟིན། འདི་འདྲ་བའི་གྲུབ་ཐོབ་བདུད་ཡིན་པ་འདྲ་སྨྲ། ཁྱོད་
རང་བདུད་ཡིན་ཤེས་ཟེར་ཞིང༌། ཨ་ཡོ་ཁྱོད་རང་གི་མདུང་ཚབ་ལ་ངེད་ཀྱི་་
མདུང་དོས་ཚང་མ་སྤྲད་ཆོག་ཟེར། མདུང་དེ་ཧོར་གྱིས་ཁྱེར་ཏེ། ཁམས་སུ་སྡེ་
དཔོན་ཅིག་གིས་རིན་ལ་གྲོང་ཁྱེར་ཉེར་གཅིག་གནང་ནས་བླུས་འདུག་ཟེར་སྐད།
ཡང་རིན་སྤུངས་ནས་སྡེ་པ་སྒར་པས། ཆོས་རྗེ་ཀུན་ལེགས་པ་ད་ལམ་འདི་ཚོར་
འཁོར་ཙམ་འབྱོན་དགོས་གསུངས་པའི་ཕྱག་ཐམ་བྱུང་བས། ངས་ཀོང་ཆས་
ནང་བྱས་ཕྱིན་པས། དེར་དྲུང་སྐོར་ཅིག་གདོང་དུ་སླེབས་བྱུང་ནས། བདག་
གིས་ཁྱི་ཁེགས་ཀྱི་མེད། ཁྱི་མཐུ་པོ་རང་ཡོད་པས་འགེགས་མཁན་གཏོང་ལགས།
ཨེན་ཙམ་བཞུགས་མཛོད་ཟེར། ཁོ་སྔོན་ལ་སོང་བ་དང་། ངས་ཀྱང་རྗེས་ལ་
ཕྱིན་པས་ཁྱི་དཀར་པོ་ཅིག་ཤར་ནས་རྒྱངས་ཏེ་མཆོངས་བྱུང༌། ཡང་ནག་པོ་ཅིག་
ཀྱང་ཤོར་ནས་མཆོངས་བྱུང་བས། ངས་གཉིས་ཀའི་སྐེད་པ་ལ་སྔོ་ཅུག་རིང་པོ་
ཅིག་ཡོད་ པ་དེ་རེ་རེ་བརྒྱབ་པས། ཁྱི་མར་སོང་སྟེ་འདར་ཤིག་ཤིག་འདུག
སྤྲོང་ཁྱི་འདི་ཚོ་དཀར་རྐྱང་ནག་རྐྱང་འདི་འདྲས་ཅི་ཡོང་ང་བྱས། གཅིག་གི་སྟོད་
387



དཀར་པོ་དང་གཅིག་གི་སྨད་ནག་པོ་སྦྱར། ཡང་གཅིག་གི་ སྟོད་ནག་པོ་དང་
གཅིག་གི་སྨད་དཀར་པོ་སྦྱར་ནས་བཞག་པས། ཁྱི་དེ་གཉིས་སྐྱོན་མེད་པར་རྩེ་
འཁྲུབ་བྱེད་ཅིང་འདུག་པ་ལ། ཀུན་ཡ་མཚན་ཆེ་ཆེ་མོར་བྱེད་ཀྱི་འདུག་པས་ངས་
འདི་སྐད་བྱས། ང་འབྲུག་སྨྱོན་ཀུན་ལེགས་པ་ཟོག་དང་ཐོ་ཅོ་དང༌། སྨྱོན་སྤྱོད་
བྱེད་པ་ལ་སྐྱག་འཇུངས་ཅི་ཡོང་། འདི་འདྲ་ལ་ཡ་མཚན་ཆེ་ན་ཆེ་བས་མི་ལང་།
དེ་བས་མ་ཎི་གྲོངས་དང་དེ་རང་དོན་ཡིན་བྱས། མ་ཎིའི་བྲོ་བརྡུང་མི་རྟག་རྒྱུད་
བསྐུལ་མ་འདི་འཐེན་ནོ། ། །
ཨའོ་གསོན་དང་འདིར་ཚོགས་ཀྱི་ལྷ་མི་རྣམས། །ལར་འཆི་བ་འདི་སྙིང་ནས་
དྲན་ཟེར་ན། །ཇི་ཙམ་མི་ལུས་ཐོབ་ཚད་ཀུན། །དམ་པའི་ལྷ་ཆོས་ཡོད་པ་ཡིན། །
དམ་པའི་ལྷ་ཆོས་བྱུང་ཟེར་ན། །འཁོར་བ་ལ་ཕྱི་ཕྱག་འཚལ་བ་ཡིན། །དགུང་ནམ་
མཁའི་མཐོངས་ལ་ཡར་ལྟོས་དང་། ། བྱ་ཆེན་བརྒྱ་དང་བྱ་ཕྲན་སྟོང་། ། ཇི་ཙམ་
གཤོག་པ་ཐོགས་ཀྱི་བར། །ཐམས་ཅད་འཆི་བའི་གྲོང་ཁྱེར་བསྙེག ། དཔེ་དེ་
བཞིན་བདག་ཀྱང་འཆི་དགོས་ན། །འཆི་བྲོད་གདེང་ཚོད་མེད་པའི་གནོད་ཅན་
ཚོ། ། སྐྱབས་ཐུགས་རྗེ་ཆེན་པོ་ལ་ཞུ་རེ་རན། ། གསུང་ཡི་གེ་དྲུག་མ་འདྲེན་རེ་་
རན། །ཨོཾ་མ་ཎི་པདྨེ་ཧཱུྃ། དམའ་གཙང་ཆབ་གཞུང་ལ་མར་ལྟོས་དང་། །ཉ་ཆེན་
བརྒྱ་དང་ཉ་ཆུང་སྟོང་། །ཇི་ཙམ་གསེར་མིག་ཐོགས་ཀྱི་བར། །ཐམས་ཅད་འཆི་
བའི་གྲོང་ཁྱེར་བསྙེག ། དཔེ་དེ་བཞིན་བདག་ཀྱང་འཆི་དགོས་ན། །འཆི་བྲོད་
གདེང་ཚོད་མེད་པའི་གནོང་ཅན་ཚོ། ། སྐྱབས་ཐུགས་རྗེ་ཆེན་པོ་ཞུ་རེ་རན། །
གསུང་ཡི་གེ་དྲུག་མ་འདྲེན་རེ་རན། །ཨོཾ་མ་ཎི་པདྨེ་ཧཱུྃ། །བར་འཇིག་རྟེན་ཁམས་
ལ་ཕར་ལྟོས་དང་། ། གླིང་བཞིའི་མི་དང་རྐང་བཞིའི་ཕྱུགས། །ཇི་ཙམ་དབུགས་ཀྱི་
ཐོགས་ཚད་ཀུན། །རྒན་གཞོན་གོ་རིམ་མ་ངེས་པ། །ཐམས་ཅད་འཆི་བའི་གྲོང་
ཁྱེར་བསྙེག །དཔེ་དེ་བཞིན་བདག་ཀྱང་འཆི་དགོས་ན། །འཆི་བྲོད་གདེང་ཚོད་
388



མེད་པའི་གནོང་ཅན་ཚོ། །སྐྱབས་ཐུགས་རྗེ་ཆེན་པོ་ལ་ཞུ་རེ་རན། །གསུང་ཡི་གེ་
དྲུག་མ་འདྲེན་རེ་རན། ། ཨོཾ་མ་ཎི་པདྨེ་ཧཱུྃ། ། ཞེས་བྲོ་བརྡུང་བྱས་པས། སྡེ་པ་
ཡང་ཉམས་འུར་ནས། དྲུང་འཁོར་ཐམས་ཅད་ཀྱང་བྲོ་འཁྲབ་ཏུ་བཅུག དེ་
ནས་སྡེ་བདག་འཁོར་བཅས་དད་པ་དང་ངེས་འབྱུང་ཆེར་སྐྱེས། དེ་གར་མཛོད་
ཀྱི་ལྡེ་མིག་ངེད་ལ་གཏད་ནས། འདི་རྣམས་ནས་ལྡེ་མིག་གཅིག་ཕྱག་ཏུ་བཞེས་
ནས། དེའི་སྒོ་ཕྱེ་བས་དངོས་སྤྱད་ ཐམས་ ཅད་འབུལ་བས་དེ་བཞིན་བཞེས་་་
དགོས་པའི་ཞུ་བ་ནན་གྱིས་འབུལ་དུ་བྱུང་བས། ངས་ཀྱང་སྒོ་ཕྱེ་ནས་བལྟས་པས་
མཛོད་དེའི་ཕྱོགས་གཅིག་ན་ཇ་གོས་དར་མང་པོ་བརྩིགས་འདུག ཕྱོགས་གཅིག་
ན་གསེར་སྒམ་གཅིག་བརྩིགས་འདུག་པའི་དེའི་སྟེང་ན་སྒམ་ལྕི་བ་ཅིག་འདུག་པ་
དེའི་ཁ་ཕྱེ་བས་གསེར་དངུལ་གྱི་རུ་སྤོས་ཤེལ་གཡུ་རྣ་སོགས་སྡིག་བམ་ཅན་མང་པོ་
འདུག དེ་དང་པི་ཝང་གོག་པོ་ཅིག་འདུག་པ་དེ་ཙམ་ཁྱེར་ཕྱིན་ནས། སྤོས་
ཤེལ་གཡུ་རྣ་སོགས་ང་རང་ལུས་ལ་བཏགས། དེ་ནས་བཞུགས་གྲལ་གྱེས་གྲབས་
དང་བསྟུན་ནས། དངོས་སྤྱོད་རྣམས་སྡེ་པ་འཁོར་བཅས་ལ་ཕུལ་བས། འདི་
རྣམས་ཅིས་ཀྱང་བཞེས་དགོས་ཞུ་བ་ནན་གྱིས་འབུལ་དུ་བྱུང་བ་ལ། ངས་འདི་
སྐད་བྱས། དར་ཅིག་ནི་ངས་ཀྱང་བཏགས་ཡོད། གཏན་དུ་འདོགས་རྒྱུ་ནི་སུ་
ལ་ཡང་མེད། དེ་བས་ངའི་མགུར་འདི་གསོན་དང་བྱས་གླུ་འདི་འཐེན་ནོ། །
ཕ་བཀའ་བརྒྱུད་བླ་མས་བྱིན་གྱིས་རང་རློབས་ཤིག ། གསེར་དངུལ་ནོར་
བུའི་རྒྱན་ཆ་འདི་དགའ་དགའ་འདྲ་སྟེ། ། ཅི་ཡོད་བོར་ནས་འགྲོ་དུས་སྐྱོ་སྐྱོ་རང་
འདྲ་སྣང་། །ནོར་མེད་གཡོག་མེད་ཅིག་ལ་སྐྱབས་སུ་རང་མཆིའོ། ། སྨན་མཛེས་
མའི་གཏན་གྲོགས་འདི་དགའ་དགའ་འདྲ་སྟེ། །བཟའ་མི་བྱ་བྲལ་བྱུང་དུས་སྐྱོ་སྐྱོ་
རང་འདྲ་སྣང་། ། གྲོགས་མེད་གཉེན་མེད་ཅིག་ལ་སྐྱབས་སུ་རང་མཆིའོ། །དལ་
འབྱོར་མི་ལུས་ཐོབ་པ་འདི་དགའ་དགའ་འདྲ་སྟེ། །དོན་མེད་སྟོང་ལོག་བྱེད་པ་
389



འདི་སྐྱོ་སྐྱོ་རང་འདྲ་སྣང༌། ། དལ་འབྱོར་སྙིང་པོ་ལེན་པ་ལ་སྐྱབས་སུ་རང་་་་་་་
མཆིའོ། །ནོར་འདོད་དགུ་འཛོམ་པ་འདི་དགའ་དགའ་འདྲ་སྟེ། །དེ་གཞན་གྱིས་
འཕྲོག་དུས་སྐྱོ་སྐྱོ་རང་འདྲ་སྣང༌། །ཡོད་ཚད་སྦྱིན་པར་བཏོང་བ་ལ་སྐྱབས་སུ་རང་
མཆིའོ། །ཚེ་འདིའི་འདུན་མ་ཅིག་གྲུབ་དུས་དགའ་དགའ་འདྲ་སྟེ། །ལུས་སེམས་
བེམ་རིག་བྲལ་དུས་སྐྱོ་སྐྱོ་རང་འདྲ་སྣང་། །ཕྱི་མའི་གཏན་ཡུལ་འཛིན་པ་ལ་སྐྱབས་
སུ་ རང་མཆིའོ། ། ཞེས་པི་ཝང་གི་གདངས་ལ་བཅུག་ནས་བྲོ་འཁྲབ་བྱས་པས།
ཀུན་ཉམས་འབར་དད་དད་གུས་གུས་བྱེད་ཅིང་འདུག ངེད་རང་ལ་ཡང་སྙན་
པོ་འདྲ་བ་ཅིག་བྱུང་། དེ་ནས་སྡེ་པའི་གསུང་ནས། རྣལ་འབྱོར་གྱི་དབང་ཕྱུག་
ཆེན་པོ་ཁྱེད་ཆང་མཆོད་ལ་དགྱེས་པོ་འདུག་པས། ནས་སྤུས་སྨར་པོ་ཡོང་བའི་
གྲོང་བདུན་རྩ་བ་ནས་འབུལ་གསུངས། དེའི་ཕྱག་རྟགས་གནང་བྱུང་བ་ཁྱེར་ཏེ་
གྲོང་པ་འགའ་རེ་འདུག་པ་དེར་ཕྱིན་ནས། ང་ལ་ཆང་ཅིག་ཚོང་དང་བྱས་པས།
དེར་མོ་རང་མ་མད་གཉིས་འདུག་པ་ན་རེ། ཁྲུང་ཅི་ཙམ་འཇལ་ཟེར། ཇི་ཙམ་
ཡོད་པ་ཉོ་བྱས་པས། ཆང་ཚོད་གསུམ་འདུག་པའི་གཉིས་བཏུངས་ཟིན་པ་དང་།
ད་ཨེ་ཉོ་ན་ཟེར། ད་དུ་ཙམ་ཡོད་ཉོ་བྱས་པས། འོ་ན་ཁྱོད་ཀོང་བཙུན་སྒྱུར་
དད་ཅན་ཅིག་ཡིན་པ་འདྲ། ཀོང་གཞས་ཅིག་ཐོངས་དང་ཟེར་བར། ངས་
འདི་བཏང་ངོ། ཨ་བོ་དང་ཨེ་གོ། ཆོས་ལྟ་བའི་རྒྱལ་པོ་ཀུན་ཁྱབ་ཀྱི་ཕྱོགས་
བྲལ། ། ཁྱོད་ཕྱོགས་ཆ་མཚམས་འཛིན་གྱི་བློ་ལས་འདས་ནས། ། ཕྱོགས་བྲལ་་་་་
གཉུག་མའི་གཤིས་ལུགས་ཅིག་ཡིན་ནོ། །བརྒྱུད་པའི་མཐར་ཐུག་ དྭགས་པོ་ཡི་
བཀའ་བརྒྱུད། ། ཁྱོད་ཐེག་དམན་ཉན་རང་གི་ས་ལ་འདས་པའི། ། གྲུབ་ཐོབ་་་
བརྒྱུད་པའི་གདན་རབས་ཅིག་ཡིན། །འབྲུག་དང་ར་ལུང་གདན་ས་ཡ་བཞི། །
ཁྱོད་སྡེ་དཔོན་གྱིས་བཙིར་བའི་ཁྲལ་རྒྱུག་མིན་ནོ། །རྒྱལ་ཁབ་སྤྱི་ཡི་མཆོད་ལྷ་ཡིན་
ནོ། །ང་རང་འབྲུག་སྨྱོན་ཀུན་དགའ་ལེགས་པ། ། སྒོ་གཤམ་བཟུང་བའི་སྤྲང་པོ་
390



མིན་ནོ། །བྱ་བཏང་ཚོགས་པའི་ཡང་རྩེ་ཡིན་ནོ། །ཨ་ཅེ་མ་གཅིག་རྣམ་རྒྱལ་སྒྲོལ་
མ། །སེར་སྣས་བཅིངས་པའི་མ་མད་མིན་ནོ། །སྦྱིན་པའི་ཁ་ལོ་བསྒྱུར་མཁན་ཡིན་
ནོ། །ཞེས་འཐེན་ནོ། །ཆང་ཚོད་གསུམ་གསུམ་བསྟུད་ནས་བཏུངས། བུད་མེད་
མཛེས་མ་ཚོ་ལ་འོ་བྱས་པས། ཆང་མེད་དེ་ཐེ་ཚོམ་ཟོས་ནས། ཁྱེད་ཡང་ན་གྲུབ་
ཐོབ་ཅིག་ཡིན་པ་འདྲ། ཡང་ན་འབྱུང་པོ་ཅིག་ཡིན་པ་འདྲ། དེ་མིན་དེ་འདྲ་
སུས་ཆུད་ཟེར་བ་ལ། ངས་འདི་བྱས། ང་འབྱུང་པོ་བྱས་ཀྱང་ཆོག ཆོས་
ཐམས་ཅད་རྟེན་ཅིང་འབྲེལ་བར་འབྱུང་བར་ཤེས་པའི་དབང་པོ་ཡིན། གྲུབ་
ཐོབ་བྱས་ཀྱང་ཆོག་སྟེ། སྟོང་ཉིད་ཀྱི་སྟོན་པ་གྲུབ་ཆེན་ཤ་ཝ་རི་དབང་ཕྱུག་གི་སྐྱེ་
བ་ཡིན་པའང་སྲིད། ཁྱོད་རང་གང་འཐད་པ་དེར་བཟུང་དང་བྱས་འགྲིམས་
ཕྱིན། གནས་མོ་དང་བུ་མོ་དེས་ཕྱི་ཕྱག་ཡང་ཡང་འཚལ་ཞིང་འདུག ཡུལ་མི་
དེ་དག་ཀྱང་སེམས་ཤོར་སྐད་བྱེད་དོ། །ཨ་ཀྱང་གང་དགའ་གྱིས། རྗེ་འགྲོ་བའི་
མགོན་པོའི་ཞབས་ལ་འདུད། །རྣལ་འབྱོར་ཀུན་དགའ་ལེགས་པ་ངས། །དྲང་པོ་
བྱས་ན་གནོང་ལ་ཕོགས། །བདེན་པོ་བྱས་ན་ངོ་ཚ་ཤོར། ། སྙན་པོ་འཐེན་ན་བྱབ་
བློ་ཟེར། །ཟབ་མོ་བཤད་ན་མ་གོ་ཟེར། །ཁ་རོག་བསྡད་ན་ལྐུགས་པར་མཐོང་། །
ད་རུང་རྡོ་རྗེའི་གླུ་ཚིག་ཡོད། །དེ་ཡང་གཙང་གི་ཟམ་བུ་ལུང་ལ་ཕྱིན་པས། སྤྲེའུ་
ཟླ་བའི་ཚེས་བཅུ་ཆེན་མོའི་ཉིན་མོ། འཇའ་འོད་ཀྱི་གུར་ཕུབ་འདུག་པར་ལྟ་བར་
ཕྱིན་པས། ཚོགས་ཁང་གཞལ་ཡས་ཁང་ལྟ་བས་ཆོག་མི་ཤེས་པའི་དབུས་ན་རྡོ་རྗེ་
འཆང་། གཡས་ལ་ཨོ་རྒྱན་གྱིས་གཙོས་པའི་དཔའ་བོའི་གྲལ། གཡོན་ན་ཡེ་
ཤེས་ཀྱི་མཁའ་འགྲོ་མ་ལ་སོགས་དཔའ་མོའི་གྲལ། ཡར་ཁྱུ་ལ་དཔའ་ཕྲུག་དང་།
མཁའ་འགྲོ་མ་ཆུང་ཆུང་རྣམས་ཀྱིས་སོ་སོར་གླུ་རེ་ལེན་ཅིང་བྲོ་བྱེད་དོ། སི་དྷུ་རཱ་
ཛ་ས་མ་ཡ་སི་དྷི་ས་མ་ཡ་ཧོ། རྒྱ་གར་གྲུབ་ཐོབ་བརྒྱད་ཅུ་དང་མཁའ་འགྲོ་མ་
གསང་བ་ལས་ཀྱང་ཆེས་གསང་བའི་བརྡ་ལས་བྱུང་བའི་རྡོ་རྗེའི་གླུ་བརྗོད་པར་བྱ་
391



སྟེ། རྡོ་རྗེ་འཆང་གི་ཞལ་ནས། ང་ནི་གཟུགས་སུ་མ་གྲུབ་སྟེ། །གཟུགས་མེད་
གཟུགས་བཟང་དམ་པ་ཡིན། །ང་ནི་བརྗོད་པ་ཀུན་དང་བྲལ། ། ཨ་ནི་ཡིག་འབྲུ་
ཀུན་གྱི་མཆོག ། ང་ནི་བསམ་པའི་ཡུལ་ལས་འདས། །བསམ་དང་བསམ་བྱ་ང་
ལས་བྱུང༌། །ཞེས་གསུངས་སོ། ཏི་ལླི་སངས་རྒྱས་འགྲོ་བའི་མགོན། །ངས་ནི་
འགྲོ་བ་གཅིག་མ་མཐོང་། །ངས་ནི་བསྟན་པའི་ཆོས་མེད་དོ། །ན་རོ་རང་ངོ་ཤེས་
པར་གྱིས། །ཞེས་གསུངས་སོ། །ན་རོ་པའི་ཞལ་ནས། རང་གིས་བསགས་པའི་
ལས་འདི་དག ། རང་གིས་འཁུར་ནས་རང་གིས་སྦྱོང༌། །ཏི་ལླིའི་དོན་དུ་བྱས་པ་
མིན། །ཞེས་གསུངས་སོ། །ཀ་སོ་རི་པའི་ཞལ་ནས། བྱས་པའི་ཆོས་ནི་དོན་དམ་
མིན། །མ་བྱས་ཆོས་ལ་སྒྲོ་སྐུར་བྲལ། །བསམ་བརྗོད་བྲལ་བ་གཉུག་མའི་དོན། །
ཞེས་གསུངས་སོ། །ཀུ་ཀུ་རི་པའི་ཞལ་ནས། ཀུ་རེ་བྱས་པས་དོན་དུ་སོང་། །
སྐྱག་ལང་བྱས་པས་ཕྲུ་གུར་སོང་། ། ཤ་ཚ་བྱས་པས་རྒན་འཆལ་སོང་། །བཙུན་པ་
བྱས་པས་བདུད་མོས་ཕབ། །བྱིས་ཕྲུག་བཅོས་པས་གདུང་བརྒྱུད་ཟིན། །དཔོན་
ཞེན་བྱས་པས་ལྡན་རྩ་བཅག ། ཅེས་གསུངས་སོ། །མཁའ་འགྲོ་མ་དྷཱི་པཾ་ཀ་རའི་
ཞལ་ནས། མི་བྱེད་བྱས་པས་བྱེད་རང་ཟེར། །བྱས་པའི་རྗེས་ལ་ངོ་ཚ་ཤོར། །
བདེ་བ་ཆེན་པོ་མ་རྟོགས་པའི། ། སྡུག་བསྔལ་སྣ་ ཐག་མ་སྦྲེལ་ཅིག ། ཅེས་་་་
གསུངས་སོ། །མཁའ་འགྲོ་མ་ལམ་རྙེད་མའི་ཞལ་ནས། ལམ་ལ་ཕྱིན་པས་འདྲེད་
ཐག་བརྒྱབ། ། རྐུབ་རུས་བརྡབས་པས་པདྨ་བསྟན། ། རྡོ་རྗེ་ལངས་པས་བདག་
པོར་སོང་། །ཞེས་གསུངས་སོ། །མཁའ་འགྲོ་མ་བདེ་བའི་དངོས་གྲུབ་ཀྱི་ཞལ་ནས།
བདེ་མཆོག་རང་གི་ལུས་ལ་སོང་། ། རྡོ་རྗེ་ཡན་པའི་འཇུག་པ་མེད། །ཅིར་སྣང་
རང་གི་སེམས་ཡིན་པས། །གཞན་ལ་མ་འདྲི་རང་ལ་དྲིས། །ཞེས་གསུངས་སོ། །
མཁའ་འགྲོ་མ་ལས་སྣ་ཚོགས་མའི་ཞལ་ནས། ཆུ་བོ་ཆེན་པོའི་གཏིང་མི་་་་་་
རྟོགས། །ནམ་མཁའ་འདོམ་གྱིས་ག་ལ་འཇོལ། །རང་སེམས་བལྟས་པས་ག་ལ་
392



མཐོང་། །བྱས་པའི་ཆོས་ལ་ཟིན་ཚར་མེད། །ཅེས་གསུངས་སོ། །མཁའ་འགྲོ་མ་
གཅེར་བུ་མའི་ཞལ་ནས། རྣམ་རྟོག་གོས་དང་བྲལ་བ་ལ། ། མི་རྟོག་ངོ་ཚ་ཅི་ལ་
ཡོང༌། ། མཚན་མའི་ནོར་དང་བྲལ་བ་ལ། །འདུས་བྱས་དགེ་རྩ་ཅི་ལ་གཏོང་། །
ཞེས་གསུངས་སོ། །མཁའ་འགྲོ་མ་གཅིག་ཆོག་མའི་ཞལ་ནས། ཆོས་ཕུང་བརྒྱད་
ཁྲི་བཞི་སྟོང་ཡང་། ། སེམས་ཁྲེལ་མེད་གཅིག་གི་བསླུས་རྒྱབ་ཡིན། །ཉོན་མོངས་
བརྒྱད་ཁྲི་བཞི་སྟོང་ཡང་། །ལས་ངན་བསགས་པའི་བསླུས་རྒྱབ་ཡིན། །འཁོར་
འདས་གཉིས་ཀྱི་བར་མཚམས་ཡིན། ། ཅེས་གསུངས་སོ། ། མཁའ་འགྲོ་མ་རོ་་་
ལངས་བདེ་བའི་ཞལ་ནས། དུག་གསུམ་འཁོར་བའི་དུར་ཁྲོད་ན། །ཆགས་སྡང་
ལས་ཀྱི་རོ་ལངས་འདི། ། རང་དབང་མེད་པའི་གར་སྟབས་བྱེད། ། ལས་ངན་་་་
གཡང་ལ་བརྩི་བཞག་མེད། །ཅེས་གསུངས་སོ། །མཁའ་འགྲོ་མ་སྟུག་དྲི་རྐེད་སྐྱོག་
མའི་ཞལ་ལས། ཕྱེན་གོང་བཏང་བས་ངོ་ཚ་ཤོར། ། སྟག་དྲི་བཏང་བས་ཐམས་
ཅད་ཕུད། ། རྐེད་པ་སྐྱོག་པས་གད་མོ་ཤོར། ། གཞན་ལ་བལྟས་པས་རང་མ་་་་
མཐོང༌། ། རང་ལ་བལྟས་པས་ངོ་མ་ཤེས། །ཞེས་གསུངས་སོ། །མཁའ་འགྲོ་མ་བྱ་
ར་མའི་ཞལ་ནས། རི་རབ་རྩེ་ལ་སོ་བཙུགས་ཀྱང་། །རང་ལ་ཡོད་པ་མ་མཐོང་
ངོ༌། །ལུང་གསུམ་མདའ་རུ་སྒུགས་བཅུག་ཀྱང༌། །འཁྲུལ་བའི་དགྲ་ལ་ཟིན་དུས་
མེད། །ཤཱཀ་ཐུབ་རྡོ་རྗེའི་སྐུ་བརྙེས་ཀྱང་། །འཆི་མེད་གཏན་ཡུལ་ཟིན་པ་མེད། །
ཅེས་གསུངས་སོ། ། མཁའ་འགྲོ་མ་སུག་སུག་མའི་ཞལ་ནས། ཉལ་གྱི་ཆེ་བ་་་
གཉིད་ཡིན་ནོ། །བྱས་ཀྱིན་འདོད་པ་འདོད་ཆགས་ཡིན། །བླངས་ཀྱིན་འགྱོད་པ་
བུ་ལོན་ཡིན། །བསགས་ནས་འཛད་པ་ནོར་རྫས་ཡིན། །འགྲོགས་ནས་འཐབ་པ་
རྒན་འཁོགས་ཡིན། །ཞེས་གསུངས་སོ། །མཁའ་འགྲོ་མ་ཁ་བརྡར་མའི་ཞལ་ནས།
ཁ་ལ་མཁས་པ་དགེ་བཤེས་ཡིན། །གཏིང་ལ་མེད་པ་སྒོམ་ཆེན་ཡིན། །སྐྱག་རེ་ཆུང་
ཚད་ཁ་པོ་ཆེ། །འདུ་ཤེས་མེད་ཚད་ཨུ་ཚུགས་ཆེ། །ཟ་རྒྱུ་མེད་ཚད་རྟོགས་ལྷ་ཆེ།
393



བདེན་ཡུས་མེད་ཚད་ཤགས་ཚོ་མང༌། ། ཞེས་གསུངས་སོ། ། མཁའ་འགྲོ་མ་གང་
ལའང་མི་ཐེ་བའི་ཞལ་ནས། མི་དྲན་དགུ་དྲན་ཐམས་ ཅད་དྲན། ། ཚོང་པའི་
དཀྱིལ་དུ་ཁ་བཀོད་དྲན། །རྡོ་བརྡུང་བར་དུ་ལག་མགོ་འཛུད། །རང་གིས་མི་ཤེས་
གཞན་ལ་སློབ། ། རང་འདོད་མ་མཐོང་གཞན་ལ་སྨོད། །རང་སེམས་མ་འཐུལ་
གཞན་སེམས་དཀྲུག ། རང་ངོ་མ་མཐོང་ངོ་སྤྲོད་བྱེད། ། སྡུག་ཚེ་མ་འཕྱིད་རྒྱལ་
ཁམས་ བསྐོར། ། ཞེས་ གསུངས་སོ། ། མཁའ་འགྲོ་ མ་ བཀྲ་ ཤིས་ མའི་ ཞལ་ ནས།
ཀུན་ལ་དགོས་པ་དམ་ཆོས་ཡིན། །རང་ལ་དགོས་པ་རང་དབང་ཡིན། །ནང་དུ་
དགོས་པ་ནོར་རྫས་ཡིན། །གཏོང་རྒྱུ་ཡོད་པ་སྦྱིན་པ་ཡིན། །གསོག་རྒྱུ་ཡོད་པ་ཕྱུག་
པོ་ཡིན། །དགྲ་ལ་ངོམ་པ་དཔའ་རྩལ་ཡིན། །བདུད་ལ་ངོམ་པ་དམ་ཆོས་ཡིན། །
ཅི་བསམ་འགྲུབ་པ་བཀྲ་ཤིས་ཡིན། །ཞེས་གསུངས་སོ། །ཡང་དཔའ་བོ་རྣམས་
ཀྱིས་ གླུ་བླངས་པ། ཨོ་རྒྱན་པདྨ་འབྱུང་གནས་ང་། ། རང་དང་དབྱེར་མེད་་་
བཞུགས་ལགས་ཀྱང༌། །སྲིན་པོའི་ཁ་གནོན་མཛད་དོ་ཟེར། །སྲིན་པོ་བསྲུང་བ་ཡ་
མཚན་ཆེ། ། བོད་ན་སྲིན་པོ་རང་སར་ཡོད། ། མཆོག་ལྡན་མགོན་པོ་བོད་ཀྱིས་
བསད། །ཨོ་རྒྱན་ང་ནི་ངོ་རེ་ཚ། །རང་མགོ་རང་གིས་མ་ཐོན་ན། །བླ་མ་སངས་
རྒྱས་ཡིན་ཀྱང་བཟོད། །རི་སུལ་ཤིང་གིས་ཁེངས་ལགས་ཀྱང༌། །མེ་ཤིང་རང་སར་
དཀོན་པོ་འདུག ། བུ་མོས་ཁྲོམ་ཚོ་ཁེངས་ལགས་ཀྱང་། ། སྟུ་རང་སར་མཁོ་བ་
དཀོན་པོ་འདུག ། ཆུ་ཆེན་གཞུང་ལ་འབབ་ལགས་ཀྱང་། ། ཇ་ཆུ་རང་སར་
དཀོན་པོ་འདུག ། ཆོས་ཀྱིས་ལྷ་ཁང་ཁེངས་ལགས་ཀྱང༌། །བཙུན་པ་རང་སར་
དཀོན་པོ་འདུག ། ཅེས་གསུངས་སོ། །དཔའ་བོ་ལྟོགས་ལྷ་ཅན་གྱི་ཞལ་ནས།
བླ་མ་རྣམས་ལ་ཁག་བཞག་ནས། ། དཀོར་ཟས་རང་གིས་ཟ་རྒྱུ་ཡིན། ། རྟེན་་་་
བཞེངས་རྣམས་ལ་ཁག་བཞག་ནས། ། རང་གི་ལྟོ་གོས་འཕྱིད་རྒྱུ་ཡིན། ། ཐབས་
ལམ་རྣམས་ལ་ཁག་བཞག་ནས། །བྱིས་ཕྲུག་བརྒྱ་ཚར་འཆོས་རྒྱུ་ཡིན། །ཟབ་ལུང་
394



ཚེས་བཅུར་ཁག་བཏགས་ནས། ། ཤངས་པོ་སྤྲང་རླག་གཏོང་རྒྱུ་ཡིན། །རི་ཁྲོད་
འགྲིམ་པར་ཁག་བཏགས་ནས། ། བཙུན་མའི་སྐུ་རྒན་མཉེད་རྒྱུ་ཡིན། །གྲྭ་ས་
འགྲིམས་པར་ཁག་བཏགས་ནས། །ཡོན་བདག་སྤྲང་པོར་གཏོང་རྒྱུ་ཡིན། །བླ་མ་
བྱེད་པར་ཁས་བླངས་ནས། ། རྒྱ་འདྲེའི་བར་དུ་འཇུག་རྒྱུ་ཡིན། །ཞེས་གསུངས་
སོ། །དཔའ་བོ་ངོ་ཚ་མེད་ཀྱི་ཞལ་ནས། ། ཅི་རྒྱུ་མ་རྒྱ་དོན་ལ་རྒྱ། ། ཨོ་རྒྱན་ཁ་ལ་
ཁྱེར་རྒྱུ་ཡིན། །ནོམ་པ་སྙིང་ལ་བསམ་རྒྱུ་ཡིན། །ཆོས་སྐྱོང་ཞེ་ཚོ་ཁྲེལ་རྒྱུ་ཡིན། །
དམ་ཚིག་རྩ་བ་ནས་འབུད་རྒྱུ་ཡིན། །ཞེས་གསུངས་སོ། །དཔའ་བོ་རྐང་འདྲེན་གྱི་
ཞལ་ནས། རྒྱལ་ཁ་རང་ལ་བྱུང་ཙ་ན། །ཆོས་སྐྱོང་སྲུང་མ་ཚོང་རྒྱུ་ཡིན། །ཆོས་
སྤོང་གྲུབ་མཐའ་བཟུང་ཙ་ན། །གཞན་ལ་ཁྱད་དུ་གསོད་རྒྱུ་ཡིན། །གཏོར་ཚོགས་
རི་ལྟར་སྤུངས་ཙ་ན། །ཟན་གོང་ང་རང་ཁྱེར་རྒྱུ་ཡིན། །ལྷ་འདྲེ་ཡེ་ཐག་གཅོད་རྒྱུ་
ཡིན། །ཞེས་གསུངས་སོ། །དཔའ་བོ་བླ་ཚོར་པའི་ཞལ་ནས། ཆུ་ལ་དབྱུག་པ་
་བརྒྱབ་དང་། །དཔའ་བོ་པ་ལ་སྦྱིན་པ་འདྲ། །འབྲས་བུ་ཡོད་པ་དོན་དག་མེད། །
ཅེས་གསུངས་སོ། དཔའ་བོ་ཅི་མ་བྱུང་གི་ཞལ་ནས། ཅི་རང་བྱས་པས་ཅི་མ་
བྱུང་། ། རྫ་རང་བྱས་པས་ལུང་མ་ཐོབ། །གནས་ལུགས་བསྒོམས་པས་སྟོང་ལྟར་
སོང་། །དགེ་བ་བྱས་པས་ཁ་ལན་སོང་། །དྲང་པོར་སྨྲས་པས་རྫུན་དུ་སོང་། །ཤ་
ཚ་བྱས་པས་དགྲ་རུ་སོང་། །ཞེས་གསུངས་སོ། དཔའ་བོ་སྤྲ་འཆལ་གྱི་ཞལ་ནས།
ཅིར་སྣང་བདེན་པ་མེད་པ་ལ། །བདེན་པར་འཛིན་པའི་སྤུ་འཆལ་ང་། །བྱས་པས་
ཚར་རྒྱུ་མེད་པ་ལ། །ཆོག་ཤེས་མེད་པའི་སྤུ་འཆལ་ང་། །ལོ་ཟླ་ཞག་གིས་ཆོད་པ་
ལ། །གཏན་དུ་སྡོད་བསམ་སྤུ་འཆལ་ང་། །ལྟོ་གོས་སྤུང་པོས་འཕྱིད་པ་ལ། །སྡིག་
པ་གསོག་པའི་སྤྲ་འཆལ་ང་། །ཞེས་གསུངས་སོ། །དཔའ་བོ་བློ་སྣ་རིང་པོའི་ཞལ་
ནས། སྐྱེས་ནས་དེ་རིང་ཕན་ཆད་དུ། །སྡིག་པ་བསགས་པའི་འགྱོད་མེད་ང་། །
ལོ་བརྒྱ་སོང་རུང་འཆི་བསམ་མེད། །འཆི་ཁ་ལ་ཁར་ས་མཁར་བརྩིག ། རྒས་ཁ་
395



་ ་
，
，
་
་ ：
་
་
་
，་，་
：
：.
་，་
，
，，
་ ་.
་
་
་
་
་
་
་་་ ，
་
་
་，
，
ལ་ཁར་བྱིས་ཕྲུག་འཆོས། ཞེས་གསུངས་སོ། ། དཔའ་བོ་རྐུབ་བཙུམས་སྦར་་་
བསྡམས་ཀྱི་ཞལ་ནས། རྐུབ་ཚོ་བཙུགས་པས་ལྕགས་མི་ཆོད། །སྦ་ར་བསྡམས་
པས་ལས་མི་ཡོང་། ། མིག་ཚོ་བཙུམས་པས་རི་མི་མཐོང་། ། བློ་ཡིས་དཔྱད་པས་
དོན་མི་རྟོགས། །ཚིག་གིས་ཤེས་བྱའི་མཐའ་མི་ཆོད། ། ཅེས་གསུངས་སོ། །ཡང་
དཔའ་ཕྲུག་རྣམས་ཀྱིས་གླུ་འཐེན་པ། དཔའ་ཕྲུག་དགོས་སྐྱེས་དཔལ་གྱི་ཞལ་
ནས། ཕ་མའི་དྲིན་ལན་འཇོལ་བ་དེ། ། དགོས་པའི་དུས་སུ་སྐྱེས་པ་ཡིན། །
བསླབས་པས་ཉན་པའི་གཡོག་པོ་དེ། །དགོས་པའི་སྐབས་སུ་སྐྱེས་པ་ཡིན། །འཆི་
ཁར་ཕན་པའི་དམ་ཆོས་དེ། །ཆུང་ནས་བྱས་པའི་དགོས་པ་ཡིན། །བསགས་པའི་
ནོར་གྱི་སྙིང་པོ་དེ། །སྦྱིན་པ་བཏང་བས་འཚེངས་པ་ཡིན། །བྱ་བཏང་ཟེར་བའི་སྒྲ་
སྐད་ཅན། །བཟུང་འཛིན་སྤངས་པས་བྱུང་བ་ཡིན། །ཞེས་གསུངས་སོ། །དཔའ་
ཕྲུག་འཇུངས་མེད་ཀྱི་ཞལ་ནས། འཁོར་བ་འདམ་གྱི་མཚོ་ནངདུ། །རིགས་དྲུག་
འབུ་སྲིན་ཏི་འཁོར་བྱེད། །ལས་ངན་སྡིག་པའི་འདམ་རྫབ་ཏུ། །ཞེ་སྡང་དམྱལ་བ་
ཏི་འཁོར་བྱེད། །དཀོར་ཟས་རྒྱ་མཚོའི་ཀོ་མོག་ཏུ། །བླ་མ་སློབ་དཔོན་ཏི་འཁོར་
བྱེད། །ཐ་སྙད་བྲག་ཆའི་ལྷ་མོ་ལ། །རི་བོང་རྭ་ཡི་ལན་འདེབས་བྱེད། །ཉམས་
མྱོང་བྱིས་པའི་རྩེད་མོ་ལ། ། ཤེས་རབ་མེད་པས་འབྲས་བུར་བསྒོམ། ། ཞེས་
གསུངས་སོ། །དཔའ་ཕྲུག་ཅི་ལབ་འདི་ལབ་མེད་པའི་ཞལ་ནས། ཚེ་སྔོན་སྐྱིད་
སྡུག་དྲན་པ་ཡི། །ནོར་ལ་ཆགས་པས་སྐུ་སྐྱེ་བླངས། །དཀོར་ལ་ཆགས་པས་སེར་
གཟུགས་བྱས། ། ཁྲུལ་དམག་མ་གོ་བསྟེན་སོ་བླངས། །ངོ་ཚ་མེད་པས་ཡོད་རུང་
བསླངས། ། རང་དབང་ཡོད་པ་གཞན་ལ་བསྐྱལ། ། རབ་བྱུང་བྱས་པ་འཆི་ཁར་
བབས། །གཉེན་དང་བསྡོངས་པས་དགྲ་ལས་ལོངས། ། སྟོང་པ་སྒོམ་པ་གོལ་ས་
ཆེ། ། ཅེས་གསུངས་སོ། །དཔའ་ཕྲུག་ལྕོག་ཆུང་སྐྱུར་མོའི་ཞལ་ནས། ཅི་ཅི་ཅི།
ཅི་ཅི་ཅི་ཅི། ནམ་མཁའ་སྟོང་པའི་དབྱིངས་རུམ་ནས། །རླུང་ནག་འཚུབ་པས་
....，
...
….…
..
..….
.
E:
་
ཐ
ཊ༔ .-
་.：
，
, ，，
，，
་，
.…， ，,，。
..……...
..་ ： ་..
，
：，
་…
：
-
- “……，：
：，
.
་
༔
，
.
.
.
.….…
..
་
396
་
་



འབྲུག་གསུམ་ལྡིར། །ཚ་གྲང་འཐབ་པས་གློག་འཕྲེང་འཁྱུག ། ཐོག་དང་སེར་
བའི་དཀྱིལ་འཁོར་དེར། །ལྕོག་སྐད་སུམ་བརྒྱ་དྲུག་ཅུ་བསྒྱུར། །གཟའ་རཱ་ཧུ་ལ་ཡི་
ཞལ་ན་རེ། ལས་འབྲས་བག་ཕྱེའི་རྩི་ལས་ཞིབ། །ངན་སོང་འབྲུག་གི་སྒྲ་ལས་
འཇིགས། །བག་ཆགས་སྦྲང་ཆར་ཟིལ་ལས་མང་། །མཐོ་རིས་ཉིན་སྐར་བས་ཀྱང་
དཀོན། ། ཐར་པ་བྱང་ཆུབ་ལྟ་ཅི་སྨོས། ། སངས་རྒྱས་ཆོས་ལ་ཐེ་ཙོམ་སྤོངས། །
ཁྱེད་འདི་རུ་མ་སྡོད་སྒོ་ངར་གོབ། །ཅེས་གསུངས་སོ། །དཔའ་ཕྲུག་སྔོ་ཚ་མེད་བླ་
ཚོར་པོའི་ཞལ་ནས། སེར་སྣ་ཡོད་པས་ནང་དུ་སྦས། །ངོ་ཚ་བློས་བཏང་རྒྱལ་
ཁམས་བསྐོར། ། རྒྱུ་འབྲས་མ་གོ་སྦྱིན་ཚད་བླངས། །ལྟོགས་ལྷ་ཆེས་པས་མིད་པ་
འཆུས། ། སྟུག་དྲི་བཏང་བས་ཐམས་ཅད་གནོངས། །རང་འདོད་ཆེས་པས་ཀུན་
དང་འཁོན། ། སྡུག་བཙིར་བྱས་པས་བགེགས་འཚེ་མང་། ། སྟོང་པ་བསྒོམས་པས་
ཆད་ལྟར་སོང་། ། སྡུག་ པ་བསྡམས་པས་སྨྱུང་མར་སོང་། ། ཞེས་གསུངས་སོ། །
དཔའ་ཕྲུག་ཐེ་ཚོམ་བྲལ་བའི་ཞལ་ནས། སེམས་ལ་ངོས་བཟུང་མེད་པ་ལ། །ལྟ་
རྟོག་མང་པོས་ཐེ་ཚོམ་ལངས། །ཐེ་ཚོམ་དེ་ཀ་སེམས་ཡིན་ཏེ། །དེ་མ་ཤེས་པས་བླ་
མར་དྲིས། ། བླ་མ་རང་ཡང་ཐེ་ཚོམ་ཟོས། །ཅི་དྲན་མ་དྲན་ཆོས་ཅིག་བཤད། །
ཉན་མཁན་ཚོ་ཡང་ཐེ་ཚོམ་ཟོས། །ཐེ་ཙོམ་བཅད་པས་ཐེ་ཚོམ་ལངས། །རྣམ་རྟོག་
སྤངས་པས་རྣམ་རྟོག་ལངས། ། མི་རྟོག་བསྒྲུབས་པས་མི་རྟོག་སྟོར། ། ཞེས་་་་་་
གསུངས་སོ། །དེའི་འཕྲོ་ལ་བྱིའུ་ཅིག་བྱུང་ནས། གཅིག་གཅིག་གཅིག་པ་གང་ལ་
ཟེར། །གཅིག་གཅིག་གཅིག་པ་དོན་ལ་ཟེར། ། གཉིས་གཉིས་གཉིས་པ་གང་ལ་
ཟེར། གཉིས་གཉིས་གཉིས་པ་བཟུང་འཛིན་ཡིན། །གསུམ་གསུམ་གསུམ་པ་
གང་ལ་ཟེར། །གསུམ་གསུམ་གསུམ་པ་དུག་གསུམ་ཡིན། །ཞེས་གསུང་འཕྲོ་ལ།
རྙིང་ཡུག་ ཅིག་བྱུང་ནས། ཏིག་ཏིག་ཏིག་པ་སུ་ལ་ཡང་མེད། ། གཉིས་གཉིས་
གཉིས་པ་ཆགས་སྡང་ཡིན། །དཀོན་མཆོག་གསུམ་ལ་བློ་རྩེ་གཏོད། །འཁོར་བའི་
397



ཆོས་ལ་ཡིད་མ་གཏོད། །ཅེས་གསུང་བའི་འཕྲོ་ལ། ཕུག་རོན་ཅིག་བྱུང་ནས།
འུང་གུ་འུང་གུ་འུང་གུ། འུབ་དང་བསྡུས་ན་གཅིག་ལས་མེད། །རང་ལ་བསམ་
ན་འཆི་བ་སྒོམས། །མི་ལ་བསམ་ན་བཟོད་པ་སྒོམས། །སྡིག་སྤོང་དགེ་བ་བསྒྲུབ་པ་
འདི། །ཁེ་ཆེ་ལ་ཉེན་ཚོ་ཆུང་། ཕྱག་རྫོགས་དབུ་མའི་ལྟ་བ་འདི། །ཡིད་སྨོན་
གྱིས་ལ་སྤོང་ལེ་ཞོག །ཅེས་གསུང་འཕྲོ་ལ། རྒྱ་ཁྲ་ཧོར་པས་ཤེར་ནས། སྐྱུག་
རེ་བྲོ་ཚེ་འདིའི་འདུན་མ་མི་དགོས། ཆོས་བྱེད་ལོང་འདུག་པ་ཁྱེད་ཚོས་མཐོང་
ངམ། ཚེ་སྔོན་སྲོག་བཅད་པའི་རྣམ་པར་སྨིན་པ་ལ་བརྟེན། ང་རྒྱ་ཁྲ་ཧོར་པ་ལྟོ་
མ་འཕྱིད་པ་མིན། བྱ་ཚོགས་མ་བསགས་པ་རྣམས་ཀྱི་སྲོག་གཅོད་པ་ལ་བསྐོས་པ་
ཡིན། ཁོ་བཤན་པའི་རྒྱལ་པོ་རྨེ་རུ་རྩེ་དཔོན་གཡོག་དང་བཅས་པ། སྲོག་ལན་
ཆགས་པའི་བྱ་རི་དྭགས་ཉ་སྦལ་ལྕོང་གང་ཡང་ནམ་མཁའ་ས་གཞི་བར་སྣང་གང་
དུ་བསྡད་ཡོད་རུང་གསོད་པ་དང་འཆི་དགོས་པ་འདི། ཁོ་རང་རྣམས་ཀྱིས་ཉེས་
པ་མ་གཏོགས་ངེད་ཚོ་དཔའ་རྩལ་ཆེ་བ་དང་སྙིང་རྗེ་ཆུང་བ་མིན། རང་གིས་
ལས་བྱས་རང་ལ་སྨིན་པ་ཡིན་དུས་རེ་འཁང་སུས་སུ་ལ་བྱེད། གཞན་ཡང་ལས་
ཀྱི་རྣམ་པར་སྨིན་པར་མི་མགོ་མཇུག་གང་ཡང་མེད་པའི་གཏི་ཐུག་འགའ་རེ་ལ་
ནོར་གྱིས་མ་འཕོངས་པ་དང་། མི་ཅི་བྱས་ཡོང་བ་རྟོགས་རིར་འཆི་བ་མ་མཐོང་
བ་ཨེ་ཡིན། ཐམས་ཅད་ཀྱིས་བསམ་བློ་ཐད་ཀ་ཐད་ཀར་ཐོངས། བྱིའུ་གཅིག་
སྦར་མོར་ཁྱེར་གཅིག་ཁྱུར་མིད་བཏང་ནས་འཕུར་སོང་ངོ། ། ཅེས་པ་འདི་རོང་
ཀོང་བུར་ཚེ་དབང་ལ་གདམས་པའོ། །དོན་རང་ལ་དགོས་པ་ཡེངས་ལ་དགའ། །
འཁྲུལ་སྣང་གི་ལྟད་མོ་བློ་བྲིད་མཁས། །ངན་སོང་གི་ཇག་རྐུན་མགོ་བོ་རྒོད། །བྱེད་
ལོའི་དགེ་སྦྱོར་ཙབ་ཙུབ་མང་། །གཉེན་པོའི་སོ་པ་ཚུགས་ཀ་ཞན། །བརྩོན་འགྲུས་
ཀྱི་གཉེར་པ་དྲན་འཛིན་ངན། །སྐུ་གསུམ་གྱི་འབྲས་བུ་མ་དོར་བ་གྱིས། །དེ་ཀུན་
ལེགས་ཕ་བུ་སྨྱོ་ཕད་ཡིན། །རྒྱལ་ཁབ་ཨ་ལོང་བཞིན་དུ་བསྐོར། །སྤྱོད་པ་འཇུངས་
398



གཏད་མེད་པ་བྱས། །ལས་འབྲེལ་བཟང་ངན་ཀུན་ལ་བཏགས། ། ང་ལ་འབྲེལ་
ཐག་ཡོན་བདག་རྣམས། ། ཚེ་འཕོས་བདག་གི་གདུལ་བྱར་སྐྱེ། ། ལུས་འབྲེལ་་་་་
ཐོགས་པའི་བུད་མེད་རྣམས། ། སྐྱེས་པ་ཕོ་ལུས་ཐོབ་པར་ཤོག ། སཱ་སྟི་སདྷི།
ཆོས་ཐམས་ཅད་བདེན་མེད་བཏང་ནས། བཟུང་འཛིན་བདེན་པར་ཁས་ལེན་
པའི་འབྲུག་པ་ཀུན་ལེགས་ཞེས་འབྲུག་སྟོང་ལན་གཅིག་ཏུ་ལྡིར་བ་ལྟ་བུའི་སྒྲ་ཕྱོགས་
དང་ཕྱོགས་མཚམས་མེད་པར་གྲགས་པ་ངེད་ཀྱི་སྙིང་གཏམ་མཆུ་ལས་སྨྲས་པ་སུག་
པོས་རི་མོར་བྲིས་པའི་ཡི་གེ་འགའ་ཞིག རང་རེའི་གྲ་ཡོན་རྣམས་ལ་ཡོད་པ་དག
རང་ཉིད་དོན་བསྒོམས་པ་དང་གཞན་ལ་སྤེལ་བའང་མཛོད་ཅིག འགྲོ་བའི་
མགོན་པོ་གཙང་པ་རྒྱ་རས་པའི་ཞལ་ནས། གདུལ་བྱ་ལ་སོགས་ཕྱོགས་རིས་མེད་
པར་ཤོག གསུངས་པས། ལོག་ལྟ་ཅན་ལའང་བསྟན་ཀྱང་ཁོ་རང་ད་ལན་
སེམས་འཁྲུགས་རུང་། མ་འོངས་པ་ན་དགོས་པ་ཅན་དུ་འགྱུར་ཅེས་བདེ་ཆེན་
སྡུག་བསྔལ་མ་སྤངས་པའི་ཕོ་བྲང་ཆེན་པོ་ནས་བྲིས། རྣལ་འབྱོར་གྱི་དབང་ཕྱུག་
ཆེན་པོ་དཔལ་འབྲུག་སྨྱོན་ཀུན་དགའ་ལེགས་པའི་གསུང་སྒྲོས། ཚེ་འདི་ཕྱིའི་སོ་
ནམ་དང་ཆོས་འཇིག་རྟེན་གཉིས་ཀའི་གཞན་ལ་ཕན་པ་འདི་ནི། ཆོས་མེད་པ་
བཛྲ་དྷི་ཤྲཱི་བྷ་དྲའི་མིང་ཅན་གྱིས། དོགས་སྡེ་ལྷ་མོས་རབ་བརྟན་གྱི་ས་རུ་ཕྱོགས་
གཅིག་ཏུ་བསྒྲིགས་པ་དགེ་ལེགས་འཕེལ། །བཀྲ་ཤིས། ། ། །
399



༄༅། །རྣལ་འབྱོར་པའི་མིང་ཅན་ཀུན་དགའ་ལེགས་པའི་
ཉམས་ལ་ཤར་བའི་ཕྲལ་གྱི་ཆོས་སྤྱོད་འདྲ་
དང་ཉམས་འཆར་ཅི་བྱུང་མ་བྱུང་བྲིས་
པ་སྐྱག་གཏད་གང་ཡང་མེད་པ་
འགའ་ཞིག་བཞུགས་སོ། །
400



༄༅། ། ན་མོ་གུ་རུ། རྒྱལ་བའི་སྲས་པོ་རྒྱུ་སྐར་བདག་པོ་ནི། ། མཁའ་
དབྱིངས་སྤྲོས་བྲལ་དབྱིངས་ལ་ཤར་བ་ན། ། རྟོག་ཚོགས་མུན་པའི་འཕྲེང་བ་བརྒྱ་
ཕྲག་རྣམས། ། མན་ངག་འོད་ཟེར་འབུམ་གྱིས་གསལ་བར་བྱས། ། མང་ཐོས་ཨ་
ཀོར་ཙན་དན་ནགས་ཀླུང་ན། །རྟོགས་པའི་རི་དྭགས་རྒྱལ་པོ་གར་བསྒྱུར་ཞིང༌། །
སྡེ་སྣོད་གཡུ་རལ་ངོམ་པས་སེམས་འཕྲོག་པ། །ལོག་སྨྲའི་རི་དྭགས་འཇོམས་པའི་
དཔའ་བོ་ཆེ། །ཆོས་ཕུང་དབང་པོའི་གཞུ་ཡི་རི་མོ་ཡིས། ། ཐུགས་ཀྱི་བྱང་ཆུབ་ལི་
ཁྲིའི་ས་འཛིན་མདངས། ། ཕན་ཚུན་འགྲན་པ་བཞིན་དུ་ལྷན་ཅིག་རྒྱས། །ཐུགས་
རྗེའི་སྤྲིན་སྔོན་རོལ་པས་འཁྱུད་པའང་སྙམ། ། ཆོས་རྔ་ཆེན་པོ་དྲག་ཏུ་བརྡུངས་པ་
ཡིས། །སྐལ་ལྡན་མ་རིག་གཉིད་ལས་སད་གྱུར་ཏེ། །ཐོས་བསམ་སྒོམ་པའི་བྱ་བ་ལ་
འཇུག་པ། །ངག་དབང་གྲགས་པའི་ཞབས་ལ་སྤྱི་བོས་འདུད། །རྣལ་འབྱོར་པའི་
མིང་ཅན་ཀུན་དགའ་ལེགས་པའི་ཉམས་ལ་ཤར་བའི་འཕྲལ་གྱི་ཆོས་སྤྱོད་འདྲ་དང་
ཉམས་འཆར་ཅི་བྱུང་མ་བྱུང་བྲིས་པ་སྐྱག་གཏད་གང་ཡང་མེད་པ་འགའ་ཞིག་
ཕྱོགས་གཅིག་ཏུ་བསྡེབས་པ་ཡོད་དོ། །
དེ་ཡང་། འཕྲལ་ཟས་ཀྱི་རྣལ་འབྱོར་དང་བསྟུན། ཆོས་སྤྱོད་རྣམས་ཀྱི་
ཐོག་ མར་ བླ་ མ་ མཆོད་ པ་ཉུང་ངུར་ བསྡུས་ པ་ འདི་ གལ་ ཆེ་ བར་ འདུག་ པས།
འབྲུག་པ་ཀུན་དགའ་ལེགས་པའི་ཉམས་ལ་ཤར་བ་ནས། ན་མོ་གུ་རུ་ཝ་ཌཱ་ཀི་ན་
ལ་ཡེ། བརྡ་མཚོན་གཟུགས་སྐུའི་དཀྱིལ་འཁོར་ཡངས་པ་ལས། དོན་དམ་
ཆོས་སྐུའི་འོད་ཟེར་འབུམ་ཕྲག་འཕྲོ། །ལོངས་སྤྱོད་རྫོགས་དང་སྤྲུལ་སྐུ་བྱེ་བ་་་
བརྒྱ། །འགྲོ་བའི་དོན་ཕྱིར་གནས་འདིར་གཤེགས་སུ་ གསོལ། ། སྲིད་ཞི་མཉམ་
ཉིད་བདེ་ཆེན་ཆོས་ཀྱི་དབྱིངས། །མ་བཅོས་སྤྲོས་མེད་བྱང་ཆུབ་ཆེན་པོའི་སྐུ། །
འོག་མིན་ལྕང་ལོ་ཅན་གྱི་གནས་མཆོག་ནས། །ཐར་པ་ཆེན་པོའི་གྲོང་ཁྱེར་ཉམས་
401



དགའ་བར། །འཇིགས་བྱེད་དུས་མཚན་བསྣོལ་བའི་ཁྲི་སྟེངས་སུ། །འཁོར་འདས་
མཐའ་ལ་མི་གནས་བཅོམ་ལྡན་འདས། །མཐིང་ནག་ཞལ་བཞི་བཅུ་གཉིས་ཕྱག་
གིས་མཛེས། །ཞེ་སྡང་འཇོམས་མཛད་དཔའ་བོ་དབྱིངས་ནས་བཞེངས། །འདོད་
ཆགས་ཆེན་པོས་སྐུ་ལ་འཁྱུད་པའི་ཡུམ། །རྡོ་རྗེ་ཕག་མོ་གཅེར་བུ་ཁྲག་འཛག་མ། །
ཆགས་པ་ཀུན་འཇོམས་མདོག་དམར་ཁྲོ་མོའི་ཚུལ། །བདེ་ཆེན་མཆོད་པ་ཡབ་ལ་
རྟག་ཏུ་འབུལ། །ཡབ་ཡུམ་གཉིས་མེད་བདེ་ཆེན་ངང་དུ་རོལ། ། དགའ་བ་བཞི་
ལྡན་རིགས་བཞི་མཁའ་འགྲོས་བསྐོར། །ཌ་མ་རུ་དང་རུས་རྒྱུན་ཁྲོལ་ལོ་ལོ། །
ཐུགས་རྗེའི་དབང་གིས་དོ་ནུབ་གནས་འདིར་གཤེགས། །བདེ་ཆེན་ལྷ་ཚོགས་་་
མཁའ་ལ་གཤེགས་པའི་ཚེ། །ཅང་ཏེའུ་སྒྲ་སྒྲོག་མི་རྐང་ཀྱུ་རུ་རུ། །གདུགས་དང་
རྒྱལ་མཚན་བ་དན་ཕྱོགས་བཅུར་གཏིབས། །གར་བྱེད་ལྷ་མོའི་གླུ་སྒྲ་འུ་རུ་རུ། །
མཆེད་ལྕམ་བྱིན་གྱིས་བརླབ་ཕྱིར་གཤེགས་སུ་གསོལ། ། ཉི་ཤུ་རྩ་བཞིའི་དཔའ་བོ་
མཁའ་འགྲོའི་ཚོགས། ། ལྷ་ཚོགས་མཆོད་པར་རོལ་ཕྱིར་གཤེགས་ སུ་ གསོལ། །
ཐུགས་རྗེས་དགོངས་ཏེ་མྱུར་དུ་གཤེགས་ནས་ཀྱང་། །གནས་མཆོག་འདི་རུ་བྱིན་
ཆེན་དབབ་ཏུ་གསོལ། ། མཆེད་ལྕམ་རྣམས་ལ་ཉམས་མྱོང་སྦར་དུ་གསོལ། །པད་
མ་ཉི་ཟླའི་གདན་ལ་བཞུགས་ནས་ཀྱང༌། ། ཕྱག་དང་མཆོད་པ་རྣམ་དག་འདི་་
བཞེས་ལ། །བགེགས་དང་ལོག་འདྲེན་བར་གཅོད་ཐམས་ཅད་སོལ། །མཆོག་དང་
ཐུན་མོང་དངོས་གྲུབ་སྩལ་དུ་གསོལ། ། ཨོཾ་བཛྲ་ས་མཱ་ཡ་ཛ ན་མོ། ཡིད་ལ་་
བསམས་པས་དོན་གྲུབ་དག་པའི་ཞིང་། ། མ་དག་འགྲོ་བས་དབེན་པའི་གདུལ་
བྱའི་ཚོགས། ། རྒྱལ་བ་སྲས་དང་སློབ་མར་བཅས་གང་བའི། ། དག་པའི་ཞིང་་་་
མཆོག་ཀུན་གྱིས་འདྲེན་པ་མཆོད། །མ་དག་ཞིང་གི་དྲི་མ་དག་གྱུར་ནས། །དག་
པའི་ཞིང་མཆོག་རྣམས་སུ་སྐྱེ་བར་ཤོག ། ས་ཆུ་མེ་རླུང་དཀྱིལ་འཁོར་རབ་བརྟན་
ཞིང་། །རི་རབ་མཚོ་གླིང་རི་བདུན་ཡོངས་སུ་བསྐོར། ། དངོས་པོ་བརྟན་གཡོ་དུ་
402



མའི་དཔལ་གྱིས་གང་། །འཇིག་རྟེན་དགེ་ལེགས་ཀུན་གྱིས་འདྲེན་པ་མཆོད། ། མི་
རྟག་འདུས་བྱས་དྲི་མ་དག་གྱུར་ནས། །འགྱུར་མེད་རྣམ་ཀུན་མཆོག་ལ་སྤྱོད་པར་
ཤོག ། རྟ་བདུན་རི་བོང་འཛིན་པ་རྒྱུ་སྐར་བསྐོར། །ཁ་དོག་སྣ་ཚོགས་དབང་
པོའི་གཞུ་ ཡིས་བཀླུབས། ། ཨིནྡྲ་ནཱི་ལའི་མདངས་འཕྲོག་དྭངས་མའི་མཁའ། །
མཐའ་དབུས་མེད་པའི་ནམ་མཁས་འདྲེན་པ་མཆོད། །རྟག་ཆད་མཐར་འཛིན་དྲི་
མ་དག་གྱུར་ནས། །གནས་ལུགས་བརྗོད་དང་བྲལ་བ་རྟོགས་པར་ཤོག ། དགོས་
འདོད་ཀུན་འབྱུང་ལྷུན་སྟུག་རི་བོ་ལ། །སྨན་འབྲུའི་ནགས་དང་ཀེ་ལ་ཤ་ཡི་རི། །
དགོས་འདོད་བྱུང་བའི་རི་གཞན་ཇི་སྙེད་པ། ཕུན་ཚོགས་དཔག་ཡས་རི་བོས་
འདྲེན་པ་མཆོད། །བཀྲེན་ཞིང་དབུལ་འཕོངས་མཐའ་དག་རབ་ཞི་ནས། །ཕུན་
ཚོགས་འདོད་དགུའི་དཔལ་ལ་ལོངས་སྤྱོད་ཤོག ། ཁྲོ་སྐྱེས་མེ་ཏོག་ཚོགས་ཀྱིས་
རབ་གང་བའི། །འཛིན་མའི་ཁྱོན་ཡངས་ལྔ་དང་སྤང་རི་སོགས། ། ཡིད་འཕྲོག་
བསམ་གཏན་ངང་གིས་སྐྱེ་བ་ཡི། །དྲང་སྲོང་དབེན་གནས་རྣམས་ཀྱིས་འདྲེན་པ་
མཆོད། །རྒྱལ་ཁམས་ཆུ་བཞིན་མ་མྱུལ་གཞི་འཇགས་པའི། །རྒྱལ་པོའི་གདན་ས་
དབེན་གནས་ཟིན་པར་ཤོག ། ཀུན་བཟང་མཆོད་སྤྲིན་མ་རྨོས་ལོ་ཐོག་གང་། །
དཔག་བསམ་འདོད་འཇོ་ཡིད་བཞིན་བུམ་པ་བཟང་། །བདུད་རྩིའི་རྒྱ་མཚོ་ཡན་
ལག་བརྒྱད་ལྡན་རྫོང་། །བརྟན་གཡོའི་ལོངས་སྤྱོད་ཀུན་གྱིས་འདྲེན་པ་མཆོད། །
སྡིག་དང་འདྲེས་པའི་དངོས་པོས་མ་བསླད་པའི། །ལོངས་སྤྱོད་འདོད་ཡོན་ཀུན་ལ་
སྤྱོད་པར་ཤོག ། རིན་ཆེན་སྣ་ལྔའི་ཁྱོན་ཡངས་ས་གཞི་ལ། །ལྷ་ཡི་རིན་ཆེན་དུ་
མས་ཚིག་ལེགས་བཀོད། རྟ་བབས་སྐར་ཁུང་འོད་ཟེར་དྲ་བ་ཅན། །ཡིད་འོང་
གཞལ་ཡས་ཁང་གིས་འདྲེན་པ་མཆོད། ། གྱང་རུལ་སྲིན་བྱའི་ཁང་སྟོང་ཀུན་བོར་
ནས། ། དམ་ཆོས་བཞུགས་པའི་གཙུག་ལག་ཁང་གནས་ཤོག ། གདུགས་དང་
རྒྱལ་མཚན་བ་དན་ནམ་མཁའ་གང་། །དར་དཔྱངས་ལྷབ་ལྷུབ་འཕན་དང་ལྡ་ལྡི་
403



གཡོ། །རིན་ཆེན་ཁྱེའུ་རྒྱན་གྱིས་སྤྲས་པ་ཡི། །ལོངས་སྤྱོད་ཉེར་མཁོའི་ཚོགས་ཀྱིས་
འདྲེན་པ་མཆོད། ། རྣམ་པ་ཀུན་ཏུ་འཛིན་པས་མ་བཅིངས་པའི། ། ལྷུན་གྲུབ་་་
འབད་མེད་ནོར་གྱིས་ཚིམ་པར་ཤོག ། བསྟན་པའི་རྒྱལ་མཚན་ངུར་སྨྲིག་ཆོས་ཀྱི་
གོས། །ལྷ་རྒྱལ་གོས་དང་ཀ་ཤི་ཀ་ཡི་རས། །སྲབ་འཇམ་མཛེས་པའི་དིང་ཕོན་དར་
ལ་སོགས། །བདེ་གཤེགས་སྐུ་གསོལ་འོས་པས་འདྲེན་པ་མཆོད། །དམ་པས་མ་
གནང་གོས་རྣམས་ལེགས་སྤངས་ཏེ། ། ཆོས་གོས་གསུམ་དང་ནམ་ཡང་མི་འབྲལ་
ཤོག ། དབུ་རྒྱན་ཅོད་པན་རིན་ཆེན་དུ་མས་སྤྲས། །སྣ་ཚོགས་ནོར་བུ་མུ་ཏིག་དོ་
ཤལ་འཕྱང་། །རིན་ཆེན་གསེར་གཡུའི་ཕྱག་ཞབས་གདུ་བུ་སོགས། །རིན་ཆེན་
རིན་ཐང་མེད་པས་འདྲེན་པ་མཆོད། །གཡས་ཆུང་མི་འདོགས་དགུ་འདོགས་ཀུན་
སྤངས་ཏེ། །རིན་ཆེན་རྒྱན་དྲུག་ལུས་ལ་བརྒྱན་པར་ཤོག ། རིན་ཆེན་བུམ་པ་
བཟང་པོ་ནོར་གྱིས་གཏམས། །བཟང་དྲུག་སྨན་གྱི་བྱེ་བྲག་སྣ་ཚོགས་དང་། །རྒྱལ་
བའི་ཞལ་ཟས་འབྲུ་ཡི་ཕུང་པོ་སོགས། །མཆོད་འོས་རོ་བརྒྱའི་ཟས་ཀྱིས་འདྲེན་པ་
མཆོད། །སྙིགས་དུས་དྲུག་ཅུའི་ཁ་ཟས་ཀུན་བོར་ཏེ། །འབྲས་ཆན་རོ་བཅུད་ལྡན་
ལ་ལོངས་སྤྱོད་ཤོག ། རབ་འབྱམས་ཞིང་ཁམས་རྒྱ་མཚོ་དཔག་མེད་ན། །ཕུན་
ཚོགས་མ་ཚང་མེད་པའི་མཆོད་པའི་སྤྲིན། །ཀུན་བཟང་མཆོད་པ་མཐའ་ཡས་ཇི་
བཞིན་དུ། །དངོས་འབྱོར་ཡིད་ཀྱིས་སྤྲུལ་པས་འདྲེན་པ་མཆོད། །འགྲོ་ཀུན་་་་
དབུལ་བ་སེལ་བའི་ཕུན་ཚོགས་ཀྱི། ། ལུས་དང་ལོངས་སྤྱོད་རྒྱ་མཚོས་ཚིམ་པར་
ཤོག། འཇིག་རྟེན་བྱེད་པོ་ཚངས་དབང་བརྒྱ་བྱིན་དང་། །འཁོར་ལོས་བསྒྱུར་དང་
རྒྱལ་ཕྲན་ཀླུ་དབང་སོགས། །བོད་དགེ་བཙུན་མོ་སྲས་བཅས་ཡིད་འོང་བ། །སྐྱེ་
དགུའི་གཟུགས་མཆོག་ཀུན་གྱིས་འདྲེན་པ་མཆོད། །འགྲོ་བ་དམན་པ་ཐམས་ཅད་
རབ་སྤངས་ནས། །ཐེག་ཆེན་སྐྱེས་བུའི་རིགས་སུ་སྐྱེ་བར་ཤོག ། རྒྱལ་པོ་བཙུན་
མོ་ཀུན་གྱི་ཁ་ལོ་བསྒྱུར། །བློན་པོ་ཁྱེའུ་བུ་མོ་མཚར་སྡུག་ལྡན། །སྐད་སྙན་གྲེ་་
404



འགྱུར་འབུམ་གྱིས་ཀུན་ཡིད་འཕྲོག བདེ་བའི་མཆོག་གྱུར་ཀུན་གྱིས་འདྲེན་པ་
མཆོད། ། ཆགས་ཤིང་ཞེན་པ་མཐའ་དག་རབ་སྤངས་ནས། །བདེ་སྟོང་བཙུན་
མོའི་ཚོགས་ལ་རོལ་བར་ཤོག ། སེང་གེ་ཁྱུ་མཆོག་ཨེ་རྒྱ་ཡ་ལ་སོགས། །སྤུ་སྡུག་རྩ་
རྒྱུས་མདངས་ལྡན་དྲེགས་པའི་ཚུལ། ། སྨན་ལྗོངས་ནགས་ན་གནས་པའི་བདེ་་་
ཉམས་ཅན། །ཡིད་འོང་རི་དྭགས་ཚོགས་ཀྱིས་འདྲེན་པ་མཆོད། །མ་ཆགས་རྫ་ཆུ་
མངར་བསིལ་འཐུང་བ་དང་། །ཟབ་རྒྱས་མེ་ཏོག་རྩྭ་རྩེས་ཚིམ་པར་ཤོག ། རྨ་བྱ་
ཁུ་བྱུག་ཁྲུང་ཁྲུང་ངུར་པ་དང༌། །མྱོས་པའི་བྱིའུ་སྐད་སྙན་པི་ཝཾ་བརྡུངས། །ནེ་ཙོ་
སྨྲ་མཁས་སྔོ་ལྗང་འཇོ་སྒེག་མཁན། །འདབ་ཆགས་མཁའ་ལྡིང་ཚོགས་ཀྱིས་འདྲེན་
པ་མཆོད། །ཕྱི་ཚིས་གསོག་འཇོག་མེད་པའི་ཟས་མཆོག་གིས། །ཡེངས་མེད་ཏིང་
འཛིན་ཟས་ལ་རོལ་བར་ཤོག ། རྫ་རྔ་ཅང་ཏིའུ་པི་ཝཾ་སྒྲ་སྙན་དང༌། །ལྷ་མིའི་རྣ་
བའི་དགའ་སྟོན་ཡིད་འཕྲོག་པ། །ཚངས་དབྱངས་ནཱ་དའི་སྒྲ་སྐད་རྒྱ་མཚོ་ཡིས། །
སྟོང་གསུམ་མི་མཇེད་གང་བས་འདྲེན་པ་མཆོད། ། མྱ་ངན་སྨྲེ་སྔགས་མཐའ་དག་
རབ་ཞི་ནས། །སྙན་གྲགས་བ་དན་ཕྱོས་བཅུར་གཡོ་བར་ཤོག ། མདོར་ན་སྣོད་
བཅུད་ཀུན་ན་མཆོད་པའི་ཚོགས། ། བློ་ཡིས་གཞལ་བར་དཀའ་བའི་ཕུན་ཚོགས་
ཀུན། །དངོས་དང་ཁྱད་པར་མེད་པར་ཡིད་ཀྱིས་སྤྲུལ། །འགྲོ་ཀུན་བསོད་ནམས་
རྒྱས་ཕྱིར་འདྲེན་པ་མཆོད། །ཚེ་འདིས་བསྡུས་པའིཕུན་ཚོགས་ཐམས་ཅད་ཀུན། །
རྨི་ལམ་གློག་དང་འདུས་བྱས་སྤྲིན་ལྟ་བུ། །ཆོས་རྣམས་ཐམས་ཅད་དེ་འདྲར་ཤེས་
བྱས་ཏེ། །ཚེ་འདིའི་བྱ་བ་ཡིད་ལ་མེད་པར་ཤོག ། ཆོས་སྐུ་མཁའ་གྲོང་མཐའ་
བྲལ་དཀྱིལ་འཁོར་དུ། །ལོངས་སྐུ་མཚན་དཔེའི་འོད་ཟེར་འབུམ་ཕྲག་འཕྲོ། །
སྤྲུལ་སྐུ་འགྲོ་བའི་མུན་སེལ་གྲངས་མེད་ཀྱིས། །བརྗོད་མེད་བསམ་པའི་ཡུལ་འདས་
འདྲེན་པ་མཆོད། །ཡང་དག་མཐའ་བྲལ་དམིགས་མེད་ཆེན་པོ་རུ། །ལྟ་སྒོམ་སྤྱོད་
དང་འབྲས་བུས་ཕྱུག་པར་ཤོག ། ནམ་ཡང་མི་འགྱུར་ཐར་པའི་གོ་འཕང་མཆོག།
405



བྱང་ཆུབ་སེམས་ཀྱི་ཐེམ་སྐས་བཟང་པོ་ལ། ། བསྐྱེད་རྫོགས་ཟབ་མོའི་རྐང་ལག་
ལེགས་བསྐྱོད་དེ། །བཅུ་གསུམ་རྡོ་རྗེ་འཛིན་པའི་ས་ཐོབ་ཤོག ། དེ་མ་ཉིད་གྱུར་
འགྲོ་བ་ཐམས་ཅད་ལ། །བྱང་ཆུབ་སེམས་མཆོག་ཟབ་མོ་རྡོ་རྗེ་ཐེག ། ཆོས་ཕུང་
བརྒྱད་ཁྲི་བཞི་སྟོང་སྒོ་ཕྱེ་ནས། །རང་སེམས་འཁྲུལ་བ་མེད་པའི་རང་མཐོང་ཤོག།
ཅེས་འབྲུག་པ་ཀུན་ལེགས་ཀྱི་བླ་མ་མཆོད་ལུགས་ཡིན་ནོ། །
དེའི་མཇུག་ཏུ་གསོལ་འདེབས་སྨོན་ལམ་བྱ་བ་ནི། ནཱ་མོ་མ་ཧཱ་མུ་ད་ཡ།
ཁམས་གསུམ་ཆོས་རྒྱལ་བསྟན་པའི་དར་ཆེན་འཕྱུར། ། ཐེག་གསུམ་དམ་ཆོས་་་
འབྲུག་སྒྲ་ཕྱོགས་བཅུར་སྒྲོག ། སྲིད་གསུམ་འགྲོ་བ་མ་རིག་གཉིད་ལས་སློང་། །
དུས་གསུམ་སངས་རྒྱས་ཁྱེད་ལ་གསོལ་བ་འདེབས། །ཀ་དག་རང་གྲོལ་ཆོས་སྐུའི་
རྒྱལ་ས་ཟིན། །སྣང་སྟོང་ཞེན་བྲལ་ལོངས་སྐུའི་གོ་འཕང་བརྙེས། །སྣ་ཚོགས་སྤྲུལ་
སྐུས་འགྲོ་དོན་དཔག་མེད་མཛད། ། སྐུ་གསུམ་མངོན་དུ་གྱུར་ལ་གསོལ་བ་་་
འདེབས། །ཚོགས་གཉིས་མཐར་ཕྱིན་ཚད་མའི་སྐྱེས་བུ་ཁྱེད། །རྒྱ་བོད་གཉིས་ཀྱི་
པཎ་གྲུབ་ཚུལ་བཟུང་ནས། །ལུང་རྟོགས་གཉིས་ཀྱིས་ཕན་བདེའི་དཔལ་འབྱོར་
སྐྱོང་། །དུས་གསུམ་སངས་རྒྱས་ཁྱེད་ལ་གསོལ་བ་འདེབས། །ཐུགས་རྗེ་ཆེན་པོས་
འགྲོ་ལ་མ་བཞིན་བྱམས། །བཟང་པོའི་མཛད་པས་རྒྱལ་བའི་བསྟན་པ་སྤེལ། །
ཐབས་མཁས་ཐུགས་རྗེས་རྨུ་རྒོད་སེམས་ཅན་འདུལ། །མཁྱེན་བརྩེ་ནུས་ལྡན་ཁྱེད་
ལ་གསོལ་བ་འདེབས། ། སྙིང་རུས་མོས་གུས་ཆེན་པོས་གསོལ་བཏབ་ན། །སྐད་
ཅིག་ད་ལྟ་སྟན་ཐོག་འདི་ཉིད་དུ། །མཆོག་དང་ཐུན་མོང་དངོས་གྲུབ་ཆར་ལྟར་
འབེབས། །བསམ་པའི་དོན་འགྲུབ་ཁྱེད་ལ་གསོལ་བ་འདེབས། །མཁྱེན་བརྩེ་ནུས་
པས་ཡལ་བར་མི་འདོར་བར། ། ཆོས་མེད་སྤྲང་པོའི་གདུང་དབྱངས་གསན་དུ་
གསོལ། ། ལས་ངན་དབང་གིས་སྙིགས་དུས་འདི་འདྲར་སྐྱེས། ། བློ་སྣ་ཆོས་ལ་
བསྒྱུར་ཅིག་ཆོས་ཀྱི་རྗེ། །བློ་གཏད་རེ་སའི་རྒྱལ་པོ་ཆོས་ཀྱི་རྗེ། །སྔོན་ཆད་བསྒྲུབས་
406



པ་ཚེ་འདིའི་འདུན་མ་ཡིན། །ཕྱི་མ་གར་སྐྱེ་གར་འགྲོ་དབང་མེད་པས། །ཕྱི་མའི་
ལམ་སྣ་དྲོངས་ཤིག་ཆོས་ཀྱི་རྗེ། །འཇིག་རྟེན་ཚེ་འདིའི་བྱ་བས་བློ་བྲིད་ནས། །ནད་
མེད་ལུས་སེམས་དར་དུས་ཆོས་མ་དྲན། །བེམ་རིག་བྲལ་དུས་འགྱོད་ཀྱང་་་་
ཐབས་མེད། །ཚེ་འདིའི་བློ་སྣ་སྒྱུར་ཅིག་ཆོས་ཀྱི་རྗེ། །དྲིན་ཅན་ཕ་མ་སེམས་ཅན་
སྙིང་རེ་རྗེ། །སྙིང་རེ་རྗེ་ཡང་སྐྱོབ་པའི་ནུས་པ་མེད། །ནུས་ལྡན་སངས་རྒྱས་བྱོན་
ཀྱང་ཉན་མཁན་མེད། །ངེས་ཤེས་ཆོས་ལ་སྐྱེས་ཅིག་ཆོས་ཀྱི་རྗེ། །འཇིག་རྟེན་འདི་
ནས་ཕྱི་མར་འགྲོ་བའི་ཚེ། །ཟས་ནོར་གཉེན་གྱིས་ཅུང་ཟད་ཕན་པ་མེད། །གྲིབ་མ་
བཞིན་དུ་དགེ་སྡིག་རྗེས་སུ་འབྲང་། །ལས་འབྲས་བསླུ་མེད་སྟོན་ཅིག་ཆོས་ཀྱི་རྗེ། །
སེར་སྣས་སྡུག་གསོག་བྱས་པའི་ནོར་རྫས་འདི། །ཚེ་འདིའི་སྲོག་འཆོར་ཕྱི་མ་ཡི་
དྭགས་རྒྱུ། །ནོར་ཕྱིར་སྡིག་བསགས་འབད་པ་དོན་མེད་ཡིན། །ནོར་མེད་སྤྲང་པོ་
ནུས་པར་བྱིན་གྱིས་རློབས། །ཉེ་དུ་འབྲེལ་བས་བརྩེ་དུང་བྱས་ལགས་ཀྱང་། །ཚེ་
འདིའི་འཐབ་འཛིངས་དགོས་དུས་འབྲལ་བར་ངེས། །གཉེན་གྱི་གདུང་སེམས་
ངལ་བ་དོན་མེད་ཡིན། །གཅིག་པོར་རི་ཁྲོད་འགྲིམ་པར་བྱིན་གྱིས་རློབས། །ཉོན་ .
མོངས་དབང་གིས་སྡིག་པའི་གྲོགས་པོ་ལ། །ཟས་ནོར་ཕངས་མེད་ཕྱི་ཐག་བསྲིངས་
པ་འདི། །རང་སྡུག་རང་གིས་འཆོས་པའི་ལག་ཆ་ཡིན། ། ཆོས་མཐུན་མཆེད་་་་
གྲོགས་བསྟེན་པར་བྱིན་གྱིས་རློབས། །ཟས་ནོར་ཕངས་མེད་དཔོན་ལ་ཕུལ་ལགས་
ཀྱང་། ། ཚེ་འདིར་སྡུག་ལ་ཕྱི་མར་ཕན་རྒྱུ་མེད། །དཔོན་གྱི་ཞབས་ཏོག་མ་མགུ་
ཉམ་ཐག་ཡིན། །མཚན་ལྡན་བླ་མ་བསྟེན་པར་བྱིན་གྱིས་རློབས། །ཤིན་ཏུ་རྙེད་
དཀའི་དལ་འབྱོར་ཐོབ་དུས་འདིར། ། སྒོ་གསུམ་དལ་མེད་ལྟོ་གོས་གཉིད་དབང་
སོང་། །དལ་འབྱོར་དོན་མེད་མི་ལུས་སྟོང་ལོག་བྱས། །དལ་འབྱོར་སྙིང་པོ་ལེན་
པར་བྱིན་གྱིས་རློབས། །ཤ་ཁྲག་ལུས་འདི་ཆུ་ཡི་ཆུ་ལྦུར་འདྲ། །འཆི་བདག་བདུད་
པོ་ནམ་ཡོང་ཆ་མེད་ཀྱང་། །གཏན་དུ་སྡོད་རྩིས་གྲབས་གཤོམ་ལེ་ལོས་ཁྱེར། །ལོང་
407



མེད་རྒྱུད་ལ་སྐྱེ་བར་བྱིན་གྱིས་རློབས། །ཚེ་འདིའི་སྡུག་བསྔལ་ཆུང་ངུ་མི་བཟོད་
ཅིང༌། །དཀར་ནག་ལས་འབྲས་བསླུ་བ་མེད་པ་ལ། ། ངན་སོང་སྡུག་བསྔལ་རྒྱུ་
འབྲས་བག་མེད་སྤྱོད། ། དགེ་སྡིག་བླང་དོར་ནུས་པར་བྱིན་གྱིས་རློབས། །ལན་
གྲངས་དུ་མར་འཁོར་བར་སྐྱེས་ནས་སུ། །འཁོར་བའི་སྡུག་སྡུག་ཐོགས་མེད་མྱོང་
གྱུར་ཀྱང་། ། འཁོར་བའི་རྩ་བ་བདག་འཛིན་ཤི་སྦར་འཐམས། ། བདག་མེད་་་་
གནས་ལུགས་རྟོགས་པར་བྱིན་གྱིས་རློབས། །མཁས་གྲུབ་མང་བསྟེན་གདམས་
ངག་མང་ཞུས་ཀྱང་། །ཉམས་སུ་མ་བླངས་ཆོས་དྲེད་ཁྱེར་བ་འདི། ། དུས་གསུམ་
སངས་རྒྱས་བྱོན་ཀྱང་འདུལ་ཐབས་མེད། །གང་ཤེས་ཉམས་སུ་ལེན་པར་བྱིན་གྱིས་
རློབས། ། ཤེས་བྱའི་གནས་ལུགས་སྨྲ་བསམ་བརྗོད་མེད་ལ། ། བློས་བྱས་སྡུག་་་་
བཙིར་བསྒོམས་པས་དགོས་པ་མེད། ། རང་ངོ་ཤེས་ནས་ངར་འཛིན་སྟོང་པར་
ཡལ། །འབྲལ་མེད་གནས་ལུགས་རྟོགས་པར་བྱིན་གྱིས་རློབས། །སྣང་སྲིད་འཁོར་
འདས་ཆོས་སྐུའི་རང་བཞིན་ལ། །ཁ་བཤད་ཕྱོགས་འཛིན་གྲུབ་མཐའི་དགོས་པ་
མེད། །ལྟ་བའི་སེམས་ལ་སྟོང་ཉིད་ཤར་ན་གྲོལ། །སྐྱེ་མེད་གནས་ལུགས་རྟོགས་
པར་བྱིན་གྱིས་རློབས། །དགེ་སྡིག་བླང་དོར་ཡེ་ནས་སྟོང་པ་ལ། །ངོས་ལོག་ཆོས་
བརྒྱད་ཚུལ་འཆོས་དགོས་པ་མེད། །བྱ་བྱེད་ཐམས་ཅད་གཟུང་འཛིན་མེད་ན་
གྲོལ། །རྟེན་འབྲེལ་གནས་ལུགས་རྟོགས་པར་བྱིན་གྱིས་རློབས། །དལ་འབྱོར་རྙེད་
དཀའ་ནམ་འཆི་ངེས་མེད་སོམས། །འཁོར་བའི་ཉེས་དམིགས་ལས་འབྲས་བསླུ་
མེད་སྒོམས། ། ཚེ་འདི་བློས་ཐོངས་སྙིང་ནས་ལྷ་ཆོས་མཛོད། ། ད་ལྟ་ཤི་ཡང་ཁ་
ཆེམས་གཞན་མ་མཆིས། ། སེམས་ཉིད་རྩལ་བས་མི་རྙེད་མ་ཡེངས་བལྟས་ན་་་་
མཐོང་། །བཟུང་བ་མི་ཟིན་ལྷོད་ཀྱིས་གློད་ན་སྡོད། །བཀག་པས་མི་ཁེགས་གང་
ཤར་ངོ་ལ་ལྟོས། །སྙིང་གཏམ་ཡིན་པས་མ་བརྗེད་སེམས་ལ་ཞོག ། ཅེས་པ་འདི་
ཡང་མཁས་གྲུབ་ནམ་རིན་པས་གསོལ་འདེབས་བློ་ཐོག་ནས་བརྩམས་པ་ཅིག་
408



དགོས་གསུངས་པ་ལྟར། བླ་མ་མཆོད་པའི་མཇུག་ཏུ་འདོན་རྒྱུར་འབྲུག་པ་ཀུན་
ལེགས་ཀྱིས་སྨྲས་སོ། །
ན་མོ་མ་ཧཱ་མུ་ད་ཡ། བཅོམ་ལྡན་དང་པོའི་སངས་རྒྱས་དེ་ལ་ཕྱག་འཚལ་
ལོ། ། སྟོང་ཉིད་མཐའ་དབུས་བྲལ་བའི་འོག་མིན་དུ། །རང་རིག་བདེ་ཆེན་ཟུང་
འཇུག་རྡོ་རྗེ་འཛིན། ། སྣ་ཚོགས་འགྲོ་ལ་སྤྲུལ་པས་དོན་མཛད་པའི། ། བདེ་་་་་
གཤེགས་རྡོ་རྗེ་འཆང་ལ་གསོལ་བ་འདེབས། ། རྒྱལ་བ་སྲས་བཅས་ མཁྱེན་ བརྩེ་
གཅིག་བསྡུས་ནས། ། སྡུག་བསྔལ་འགྲོ་ཚོགས་བདེ་བའི་ལམ་ལ་འགོད། །དང་
པོའི་མགོན་པོ་རང་གི་སེམས་སུ་རྟོགས། ། རྒྱལ་སྲས་བདེ་མགོན་ཞབས་ལ་གསོལ་
བ་འདེབས། །བྱང་ཆུབ་སེམས་ཀྱི་ཡིད་བཞིན་ནོར་བུ་ནི། ། ལྷག་བསམ་བློ་གྲོས་
རྒྱལ་མཚན་རྩེར་མཆོད་པས། །བྱིན་རླབས་རིན་ཆེན་འདོད་དགུའི་ཆར་འབེབས་
པ། །བློ་གྲོས་རིན་ཆེན་ཞབས་ལ་གསོལ་བ་འདེབས། ། གཉིས་མེད་མདའ་ཡིས་
གཉིས་སུ་འཛིན་པའི་སྙིང་། ། དབུས་སུ་བསྣུན་པས་གཟུང་འཛིན་སྲོག་རྩ་་་
བཅད། །ཆོས་ཀུན་རང་རིག་གཅིག་པོར་ཧྲིག་གེ་མཐོང༌། །དཔའ་བོ་ས་ར་ཧ་ལ་
གསོལ་བ་འདེབས། ། ཆོས་རྣམས་ཀུན་གྱི་གསང་མཛོད་ཟབ་མོ་ནི། ། ཕྱི་ནང་་་
གསང་བའི་སྒོ་ལྕགས་ཉེར་འཁྱུད་པའི། །ཟུང་འཇུག་ལྡེ་མིག་ཁྱེད་ཀྱི་ཕྱག་་་་
གནས། །ཀླུ་གྲུབ་སྙིང་པོའི་ཞབས་ལ་གསོལ་བ་འདེབས། ། ཤེས་རབ་དགའ་མའི་
གདོང་གིས་རབ་མྱོས་པས། ། གང་ ཤར་ བདེ་ཆེན་ཆེན་པོའི་རི་བོ་ལ། ། གཅེས་
འཛིན་སྡུག་བསྔལ་རི་དྭགས་སྐྲག་མཛད་པའི། །མགོན་པོ་ཤ་ཝ་རི་ལ་གསོལ་བ་
འདེབས། །རི་གསུམ་རྩེ་ལ་སྐུ་གསུམ་གྲུབ་པ་བརྙེས། །གྲུབ་མཐའ་ཆུ་ཕྲན་ཆོས་
དབྱིངས་རྒྱ་མཚོར་འདྲིལ། །རྟོག་ཚོགས་མ་ལུས་སེམས་ཉིད་རོལ་པར་ཤར། །མི་
ཏི་ཨ་ནནྟ་ལ་གསོལ་བ་འདེབས། །འཕགས་ཡུལ་གྲུབ་པའི་ཞིང་དུ་རྒྱལ་བ་སྲས། ། ་
དུས་གསུམ་སངས་རྒྱས་ཀུན་གྱིས་དབང་བསྐུར་བས། ། ཆོས་ཀུན་དཀྱིལ་འཁོར་
409



གཅིག་ཏུ་ཡོངས་རྫོགས་པའི། །རྒྱ་གར་ཕྱག་ནའི་ཞབས་ལ་གསོལ་བ་འདེབས། །
སོ་སོ་ཐར་དང་བྱང་སེམས་གསང་བ་སྔགས། །སྡོམ་གསུམ་གནད་གཅིག་གཟིགས་
པའི་དགེ་སློང་མཆོག ། རྟོགས་པས་འཁོར་འདས་མ་ལུས་གཅིག་མཁྱེན་པའི། །
མངའ་རིས་ཇོ་བརྟན་ཞབས་ལ་གསོལ་བ་འདེབས། ། སྡུག་བསྔལ་རླབས་འཁྲུག་
སྲིད་མཚོ་ཆེན་པོ་ལས། །རྒྱལ་བ་གཞན་གྱིས་སྒྲོལ་བར་མ་ནུས་པ། །ཁྱོད་ཀྱི་ཐུགས་
རྗེས་ལེགས་པར་སྒྲོལ་མཛད་པའི། ། གྲོ་ཤལ་བླ་མའི་ཞབས་ལ་གསོལ་བ་་་་་་་་
འདེབས། །སྒྱུ་འཕྲུལ་གཉུག་མའི་གར་གྱིས་རོལ་རྩེད་གང་། །འཁོར་བའི་བྱིས་པ་
རྣམས་ནི་རྩེད་མོར་མཐོང་། །རྣམ་ཀུན་འགྱུར་མེད་བདེ་ཆེན་སེམས་ལ་རྙེད། །
སྤར་བུ་བློ་སེང་ཞབས་ལ་གསོལ་བ་འདེབས། །གཉིས་འཛིན་ཚད་མའི་གོས་ཀྱི་མ་
གཡོགས་ཤིང་། །དམིགས་བྱས་སྒོམ་གྱི་མདུད་རྒྱུ་མཐའ་དག་རལ། ། འཁོར་་་་་
འདས་ཐམས་ཅད་རྫུན་གྱིས་རྣམ་པར་ཞིག ། ལྕེ་སྒོམ་ཞིག་པོའི་ཞབས་ལ་གསོལ་
བ་འདེབས། །ཚུལ་ཁྲིམས་མིག་འབྲས་བཞིན་དུ་གཅེས་པར་བསྲུང་། །ཡང་དག་
ཕྱག་རྒྱ་ཆེན་པོ་མངོན་སུམ་རྟོགས། ། ཟབ་རྒྱས་ཆོས་ཀྱི་ཉིང་ཁུ་ཚིམ་པར་་་་
འཐུངས། །ཚུལ་ཁྲིམས་སེང་གེའི་ཞབས་ལ་གསོལ་བ་འདེབས། ། རང་སྣང་ཡུལ་
གྱི་འཛིན་པ་རྩད་ནས་སྟོངས། །རང་རིག་སེམས་ཀྱི་བཟོ་འཕྲོ་རྦད་ཀྱིས་ཆོད། །
རང་སེམས་ཆོས་ཀྱི་རྒྱལ་པོ་མངོན་སུམ་གཟིགས། །སངས་རྒྱས་དབོན་རས་ཞབས་
ལ་ གསོལ་ བ་ འདེབས། ། འཕྲིན་ལས་ རྣམ་ བཞིའི་རིན་ཆེན་ཁང་ བཟང་དུ། །
གནས་ལུགས་དོན་གྱི་སྙིང་པོ་དབང་གིས་ཕྱུག ། རིགས་བདག་རྒྱལ་ཆེན་ཆོས་ཀྱི་
མིག་སྟོང་བཞུགས། །འཇིག་རྟེན་འདི་ན་ལྷག་པར་ཆེས་དཀོན་པའི། ། སྐྱབས་
གསུམ་རིན་ཆེན་དེ་ནི་ཁྱོད་ཀྱི་ཐོབ། ། བླ་མའི་བྱིན་རླབས་ཚོན་ཁ་འབུམ་ཕྲག་
གཡོས། །དཀོན་མཆོག་འབུམ་ཁའི་ཞབས་ལ་གསོལ་བ་འདེབས། །མཁྱེན་པའི་
འདབ་མ་འཇམ་དཔལ་དབྱངས་དངོས་ཏེ། །སྙིང་རྗེའི་འཁྲི་ཤིང་རྩེ་ལ་ལེགས་
410



བཞོན་པའི། །མཐུ་སྟོབས་དཔག་བསམ་འབྲས་བུའི་འཁུར་གྱིས་བརྗིད། །གཞོན་
ནུ་རིན་ཆེན་ཞབས་ལ་གསོལ་བ་འདེབས། །སྐྱོབ་པ་དཀོན་མཆོག་རིན་ཆེན་གསུམ་
གྱི་གཙོ། །གཞན་མིན་རང་གིས་སེམས་སུ་སྟོན་མཛད་ཅིང་། །མཐའ་བྲལ་གཉུག་
མའི་རྡོ་རྗེར་སངས་རྒྱས་པའི། ། དཀོན་མཆོག་རྡོ་རྗེའི་ཞབས་ལ་གསོལ་བ་་་་་་
འདེབས། །ཟབ་ལམ་ཆོས་ཀྱི་སྣང་བ་ངང་གིས་རྒྱས། ། ཟབ་དོན་དཔལ་འབྱོར་
བཟང་པོའི་འཕྲིན་ལས་ཅན། །ཟབ་ཡངས་ལྷུན་གྲུབ་ཆེན་པོར་མངོན་གྱུར་་་་་་
པའི། །ཆོས་དཔལ་ཤེས་རབ་ཞབས་ལ་གསོལ་བ་འདེབས། །ཐུགས་རྗེའི་ཆ་ཤས་
རྣམ་ཀུན་ཡོངས་རྫོགས་ཤིང་། །འགྲོ་ལ་བྱམས་པའི་འོད་དཀར་ཕྱོགས་བཅུར་་
འཕྲོ། །ཉན་རང་སྟོང་རྐྱང་མུན་པ་སེལ་མཛད་པའི། །ཟླ་སེང་རིན་པོ་ཆེ་ལ་གསོལ་
བ་འདེབས། །འདས་པའི་སངས་རྒྱས་རྣམས་ཀྱི་མངོན་པར་བསྔགས། །མ་འོངས་
འགྲོ་བ་མཐའ་ཡས་འདྲེན་པའི་མཆོག། ད་ལྟ་འགྲོ་འདིའི་མ་མ་གཅིག་པུ་བ། །ཤ་བོ་
ཆེན་པོའི་ཞབས་ལ་གསོལ་བ་འདེབས། །རྡོ་རྗེའི་ཁྲི་ལ་རྡོ་རྗེའི་དགའ་མགུས་་་
རོལ། ། རྡོ་རྗེ་ལྟ་བུ་ཏིང་འཛིན་མཆོག་བརྙེས་ཤིང༌། ། རྡོ་རྗེ་ཐེག་པའི་ཟབ་དོན་
ཆོས་འཆད་པའི། ། ཕག་གྲུ་རིན་ཆེན་ཞབས་ལ་གསོལ་བ་འདེབས། །སྒྲུབ་བརྒྱུད་
གངས་རི་མཐོན་པོའི་རྩེ་ལ་གནས། །སྙན་བརྒྱུད་ཆུ་བྲན་མཐའ་ཡས་ཕྱོགས་བཅུར་
འབབ། །དགེ་ལེགས་ལོ་ཏོག་ནམ་མཁའི་མཐར་ཁྱབ་པའི། །དབུས་སྨྱོན་ཧེ་རུ་ཀ་
ལ་ གསོལ་ བ་ འདེབས། ། ཡི་ དམ་ མཁའ་འགྲོ་ཆོས་སྐྱོང་ བསྲུང་མའི་ཚོགས། །
བགེགས་དང་ལོག་འདྲེན་ཀུན་གྱི་གཤེད་པོ་ཆེ། །བསྟན་སྲུང་ཆེན་པོ་ཐོགས་མེད་
དམ་ཅན་ཚོགས། །གསོལ་བ་འདེབས་སོ་དོན་གྱི་བསྟན་པ་བསྲུངས། ། དེ་ལྟར་
དད་དང་དང་བས་གསོལ་བཏབ་པས། །མ་གྱུར་ནམ་མཁའི་མཐའ་ཀླས་མུ་མེད་
པའི། །འགྲོ་བ་མ་ལུས་ཇི་སྙེད་འཁོད་པ་རྣམས། །གནས་ལུགས་ཕྱག་རྒྱ་ཆེན་པོ་
རྟོགས་པར་ཤོག །ཅེས་པ་འདི་དབུས་པ་ཧེ་རུ་ཀའི་གསུང་ནས་དོ་ཧའི་བརྒྱུད་པ་
411



ངེད་རང་ལུགས་ལ་གསོལ་འདེབས་གཅིག་གྱིས་དང་གསུང་བ་ལ་འབྲུག་པ་ཀུན་
ལེགས་ཀྱིས་ཞབས་དྲུང་དེ་ཁར་བཀོད་པའི། ན་མོ། ཆོས་སྐུ་མཐའ་བྲལ་ལྷ་
ལམ་ཀློང་ཆེན་ལ། །ལོངས་སྐུ་སྒྱུ་འཕྲུལ་དབང་པོའི་གཞུ་ཡི་བཀླུབས། ། སྤྲུལ་སྐུ་
གླིང་བཞིའི་དཔལ་དུ་ལྷམ་མེ་བ། ། བདེ་གཤེགས་རྡོ་རྗེ་འཆང་ལ་གསོལ་བ་་་་
འདེབས། །རྡོ་རྗེའི་སྐུ་བརྙན་རི་རབ་ལྟར་བརྗིད་ཀྱང་། །ཆུ་ལྷུར་མིག་གིས་མཐོང་
བའི་ཡུལ་མིན་པས། ། ཟབ་དང་རྒྱ་ཆེའི་རྡོ་རྗེའི་གླུ་དབྱངས་རྣམས། །མི་མངོན་
དབྱིངས་ལ་བསྒྱུར་ལ་གསོལ་བ་འདེབས། ། རྒྱལ་པོའི་དྲེགས་སྤངས་ཏིལ་བརྡུངས་
དངོས་གྲུབ་བརྙེས། །མཁའ་འགྲོས་རྗེས་བཟུང་སྙན་བརྒྱུད་ནོར་བུས་ཕྱུག ། མ་
རུངས་བརྒྱད་བརྟུལ་གྲུབ་པའི་ཁྱུ་ཚོགས་སྤེལ། །ཏི་ལླི་ཤེས་བཟང་ཞབས་ལ་གསོལ་
བ་འདེབས། །དེ་སྲས་མཁས་པའི་གཙུག་རྒྱན་བྱང་སྒོ་བསྲུང་། ། དཀའ་སྤྱད་དུ་
མས་སྤྲུལ་པའི་བླ་མ་བཙལ། །དེ་ཉིད་སྙིང་པོའི་རྟོགས་པ་ཐུགས་ལ་འཁྲུངས། །
པཎ་ཆེན་ཛྷཱ་ན་སིདྷིར་གསོལ་བ་འདེབས། །མཐའ་དྲུག་ཚུལ་བཞི་ཕྱི་ནང་གཞན་
གསུམ་གྱིས། །གསང་ཆེན་རྒྱུད་སྡེའི་ཆུ་མཚོ་ལེགས་བསྲུབས་ཏེ། །ཟབ་དོན་ཉི་
ཟླས་རྨོངས་པའི་མུན་པ་གསལ། །འགྲན་མེད་ལྷོ་བྲག་པ་ལ་གསོལ་བ་འདེབས། །
བླ་མའི་བཀའ་ཡི་ཁུར་པོ་འཛིན་མ་ཡི། ། ཐེག་པར་དཀའ་བ་ཁྱོད་ཀྱི་མཛུབ་རྩེ་
ལ། །འཁུར་པས་མཆོག་དམན་དོན་ཀུན་ཁོང་དུ་ཆུད། ། གྲུབ་མཆོག་མི་ལའི་
ཞབས་ལ་གསོལ་བ་འདེབས། །འཛག་བདེ་འཁོར་བའི་ལམ་ཆེན་འཇིགས་རུང་
ལ། ། འཁོར་ལོ་གཅིག་ནི་སྲིད་གསུམ་གྱེན་དུ་འཕངས། ། གཡོ་མེད་ནམ་མཁའི་
ངང་དུ་རོ་གཅིག་གྱུར། ། རྡོ་རྗེ་གྲགས་པའི་ཞབས་ལ་གསོལ་བ་འདེབས། ། སྟོང་
ཉིད་བྲག་སྟོང་མཐོན་པོའི་རྩེར་གནས་ཤིང་། །ཐབས་ཤེས་གཤོག་དྲུག་རྩལ་གསུམ་
ཁོང་ནས་རྒྱས། ། རྒོལ་ངན་སེང་གེའི་ཀླད་པ་འགེམས་མཛད་པའི། ། གྲུབ་ཆེན་
ཁྱུང་ཚང་པ་ལ་གསོལ་བ་འདེབས། །ཆོས་འབྱུང་བྱིན་ཟའི་འོད་ཟེར་སྟོང་ཕྲག་
412



གིས། །རི་བོང་ཐུར་དུ་རྒྱུག་པའི་བདེ་བ་ནི། །རོ་མཉམ་ནམ་མཁའི་དབྱིངས་སུ་
སླར་འཛེགས་པའི། །རས་ཆེན་རིན་པོ་ཆེ་ལ་གསོལ་བ་འདེབས། །འཁོར་འདས་
ཆོས་ཀུན་གསང་བའི་དཀྱིལ་འཁོར་ལས། །བདེ་ཆེན་གཅིག་གིས་གར་མགུས་་་་
དགྱེས་པར་རོལ་ལ་གསོལ་བ་འདེབས། །སངས་རྒྱས་དཔའ་བོ་བདུད་སྡེ་ལས་རྒྱལ་
བའི། །གྲུབ་ཆེན་དེ་སངས་རྒྱས་ལ་གསོལ་བ་འདེབས། །འཁོར་ལོ་གཅིག་ཏུ་ཆོས་
ཀྱི་རྒྱལ་སྲིད་བརྙེས། །མི་འགྱུར་གླང་ཆེན་ཁྲི་ལ་རྡོ་རྗེ་འཛིན། །ཁྲེལ་ཡོད་ངོ་ཚའི་
ཀ་ཤིའི་རས་ ཀྱིས་དཀྲིས། །བརྒྱ་བྱིན་རྫི་ རས་ཞབས་ལ་གསོལ་བ་འདེབས། །
གནས་ལུགས་མཐའ་དང་བྲལ་བའི་སྡིངས་ཆེན་དུ། ། རྟེན་འབྲེལ་མཐའ་དག་་་་
གཟིགས་པའི་གུར་ཁང་ནས། །ཆོས་ཀུན་ཅི་ཡང་སྟོན་པའི་སྤྲུལ་བསྒྱུར་མཁན། །
སྡིངས་ཆེན་བླ་མའི་ཞབས་ལ་གསོལ་བ་འདེབས། །རིགས་དྲུག་འཁོར་ལོའི་རྩ་ཡིག་
ཐམས་ཅད་སངས། །རང་སྣང་ཡེ་ཤེས་རྣམ་དག་ཁོང་ནས་རྒྱས། །ལེགས་བཤད་
འབུམ་ཕྲག་དུ་མ་འབྱུང་བ་ཡི། ། སངས་རྒྱས་འབྱུང་བའི་ཞབས་ལ་གསོལ་བ་་་
འདེབས། །བསྐྱེད་རིམ་གངས་རིའི་རྩེ་ལ་རྫོགས་རིམ་གྱི། །ཟུང་འཇུག་ཟླ་བའི་
འོད་ནི་ལྷག་པར་གསལ། ། སྒྲིབ་གཉིས་ཆུ་འཛིན་བདུད་སྡེའི་དཔུང་འཇོམ་་་་་
པའི། །སྐྱབས་ཆེན་བླ་མའི་ཞབས་ལ་གསོལ་བ་འདེབས། །ཤེས་རབ་ནོར་བདུན་
ལྷག་བསམ་ལག་པས་འཛིན། །འགྲོ་འདིའི་དབུལ་བ་མིང་ཙམ་ལྷག་མར་བྱས། །
དཔལ་འབྱོར་རྒྱལ་མཚན་རྩེ་ལ་མངོན་མཆོད་པའི། །ཆོས་རྗེ་ཤེས་རབ་དཔལ་ལ་
གསོལ་བ་འདེབས། །ནམ་མཁའི་དབྱིངས་སུ་སྐར་ཚོགས་འདུ་བ་ལྟར། ། ཁྱོད་
ཐུགས་ནང་དུ་ཆོས་ཀུན་ཐམས་ཅད་འདུས། །བཟང་པོའི་འཕྲིན་ལས་ནམ་མཁའ་
མཐའ་ཁྱབ་པའི། །ནམ་མཁའ་བཟང་པོའི་ཞབས་ལ་གསོལ་བ་འདེབས། ། ཕག་
གྲུའི་གནས་སུ་རྡོ་རྗེའི་ཏིང་འཛིན་བརྙེས། །ཕ་ལམ་ལྟ་བུ་གཅིག་ཆོག་ལམ་གསང་
རྙེད། །ཕ་རོལ་ཕྱིན་དང་གསང་སྔགས་རོ་གཅིག་རྟོགས། །རིན་ཆེན་བཟང་པོའི་
413



ཞབས་ལ་གསོལ་བ་འདེབས། །སྣང་སྲིད་འཁོར་འདས་དག་པའི་འོག་མིན་དུ། །
སྒྱུ་འཕྲུལ་ལྷ་དང་ལྷ་མོས་ཕྱག་བྱས་ཤིང་། ། རྒྱལ་བ་སྲས་དང་བཅས་པའི་དབང་
བསྐུར་བ། །དབུས་པ་ཧེ་རུ་ཀ་ལ་གསོལ་བ་འདེབས། །མི་ཤིགས་འཇའ་འོད་ཐིག་
ལེའི་ཕོ་བྲང་དུ། ། མ་ལུས་ཡོངས་རྫོགས་བདེ་ཆེན་ཧེ་རུ་ཀ ། རྟེན་འབྲེལ་བཅུ་
གཉིས་དག་པའི་མཚོན་ཆ་ཅན། །འཁོར་ལོ་སྡོམ་ པའི་ཞབས་ལ་གསོལ་་་་་་་
འདེབས། ། སྤྲུལ་བསྒྱུར་ནམ་མཁའི་ཁྱོན་ཀུན་ཟིལ་བུན་བུན། །འཕྲིན་ལས་སྐར་
ཚོགས་མཐའ་དང་བགྲང་ཡས་ཤིང༌། ། སྐལ་ལྡན་མུན་སེལ་ཐབས་ཤེས་ཉི་ཟླའི་
གར། །བསྒྱུར་མཛད་མཁའ་འགྲོ་རྣམས་ལ་གསོལ་བ་འདེབས། །དུག་གསུམ་ཀློང་
ན་སྐུ་གསུམ་འཇིགས་པའི་གཟུགས། ། ནཱ་དའི་རང་སྒྲ་འཇིགས་པའི་གད་མོ་་་་
འབྱིན། །སྡུག་བསྔལ་བདེ་ཆེན་ཁྲག་མཚོ་ཞལ་དུ་སྟོབ། །མ་ཧཱ་ཀཱ་ལའི་སྐུ་ལ་གསོལ་
བ་འདེབས། ། ཅེས་པ་འདི་ཡང་དབུས་སྨྱོན་ཧེ་རུ་ཀའི་ཞལ་སྔ་ནས་སྙན་བརྒྱུད་
ངེས་ཕྱོགས་ལ་བརྒྱུད་པ་ལ་གསོལ་འདེབས་བསྟོད་པ་གཅིག་གྱིས་དང་གསུངས་པ་
ལ། འབྲུག་པ་ཀུན་ལེགས་ཀྱིས་སྦྱར་བའོ། །
ཨོཾ་སྭཱ་སྟི། བཀའ་བརྒྱུད་གངས་རིའི་འཕྲེང་བ་མཐོན་པོའི་སྤོར། ། གྲུབ་
མཆོག་ཆར་སྤྲིན་སྣ་ཚོགས་འདུས་པའི་དབུས། ། སྙན་གྲགས་འབྲུག་གིས་སྒྲ་་་་
དབྱངས་ཆེར་བསྒྲོག་པའི། །ངག་དབང་ཆོས་རྒྱལ་ཞབས་ལ་གསོལ་བ་འདེབས། །
མི་ཕམ་གདན་ས་བཞི་ཡི་གཞལ་ཡས་སུ། ། མི་འགྱུར་སྟོང་ཉིད་ཁྲི་ལ་མངོན་་་་
འཕགས་ཏེ། །མ་བཅོས་གཉུག་མའི་རྒྱལ་སྲིད་མངའ་དབང་ཕྱུག ། ངག་དབང་
ཆོས་རྒྱལ་ཞབས་ལ་གསོལ་བ་འདེབས། ། འཕྲིན་ལས་བཞི་ཡི་རིན་ཆེན་ལྷུན་པོ་
ནི། །ཡང་དག་དོན་གྱི་བང་རིམ་བརྩེགས་མར་ལྡན། །མི་མཐུན་བདུད་སྡེ་དཔུང་
ལས་རྣམ་རྒྱལ་བ། །ངག་དབང་རྡོ་རྗེ་འཆང་ལ་གསོལ་བ་འདེབས། །ཐེག་མཆོག་
ཁུར་གྱིས་མི་བརྫི་སྟོབས་མཆོག་འཆང་། །ཕ་རོལ་ཕྱིན་དྲུག་རྒྱན་གྱིས་ལེགས་པར་
414



སྤྲས། །ཉོན་མོངས་འདམ་ལ་མི་བྱིང་སྟོབས་བཅུ་ལྡན། ། ངག་དབང་གླང་ཆེན་
རབ་བརྟན་གསོལ་བ་འདེབས། ། མཁས་གྲུབ་ཙན་དན་ནགས་ཀྱི་ཐིག་ལེ་ནི། །
ཆོས་ཕུང་བརྒྱད་ཁྲི་འཛུམ་དྲུག་རི་མོས་སྤྲས། ། ཕྱི་རྒོལ་ཝ་སྐྱེས་ཚོགས་ཀྱི་ཀླད་པ་
འགེམས། །ངག་དབང་བདུད་ལས་རྒྱལ་ལ་གསོལ་བ་འདེབས། ། བྱང་གི་ཕྱོགས་
ན་གནོད་སྦྱིན་ཛམྦྷ་ལ། ། ལྷོ་ནུབ་མཚམས་ན་ཨུ་རྒྱན་པད་མ་འབྱུང༌། ། ཤར་གྱི་
ཕྱོགས་ན་རྡོ་རྗེ་སེམས་དཔར་གྲགས། ། ངག་དབང་ཀུན་གྱི་བྱེད་པོར་གསོལ་བ་
འདེབས། ། ཅེས་པ་འདི་གསེར་ཏོག་གདན་ས་བས་བསྐུལ་ངོར་འབྲུག་པ་ཀུན་
ལེགས་ཀྱིས་འབྲུག་པ་རིན་པོ་ཆེ་ངག་དབང་ཆོས་ཀྱི་རྒྱལ་པོ་ལ་གསོལ་བ་གདབ་
པའི་ཚིག་ཏུ་སྨྲས་པའོ། །
ན་མོ་གུ་རུ་ཝེ། དུས་གསུམ་རྒྱལ་བའི་ཐུགས་མཆོག་ཧེ་རུ་ཀ །སྒྲིབ་བྲལ་
ཆོས་དབྱིངས་རྒྱ་མཚོར་རོལ་གཅིག་པ། །གྲུབ་མཆོག་ངག་དབང་གྲགས་པ་ཡོངས་
སྤྲུལ་ནས། ། ཐུབ་བསྟན་རྒྱན་དུ་བསྔགས་ལ་གསོལ་བ་འདེབས། ། སྲིད་པའི་་་་་
འཁོར་ལོ་མེ་འོབས་ལྟུང་གཟིགས་ནས། ། འདོད་པའི་འཁྲུལ་འཁོར་མཐའ་དག་
རྒྱང་བསྲིངས་ཏེ། ། མཐའ་ཡས་དྲང་སྲོང་ཆེན་པོས་བསྐྲུན་དཀའ་བའི། ། ཚུལ་
ཁྲིམས་མཚན་ལྡན་ཁྱོད་ལ་གསོལ་བ་འདེབས། །བྱང་ཆུབ་སེམས་ཀྱི་ཐུགས་མཆོག་
ལེགས་རྒྱས་པའི། །འགྲོ་ཀུན་གཟིགས་ཚེ་བྱམས་དང་བརྩེ་བའི་ཐུགས། ། པད་
དཀར་འཛིན་པ་བྱེ་བས་གཞལ་དཀའ་བའི། །སེམས་པ་ཆེན་པོ་ཁྱོད་ལ་གསོལ་བ་
འདེབས། ། སྣང་སྟོང་དག་པ་ལྷ་སྐུའི་དཀྱིལ་འཁོར་དུ། ། གྲག་སྟོང་དྲི་ཟའི་གླུ་ཡི་
ཆོས་རྔ་བརྡུང༌། །བདེ་སྟོང་གར་མགུས་དགྱེས་མཛད་འཁོར་ལོ་སྡོམ། །ཆོས་ཀུན་
ཁོང་དུ་ཆུད་ལ་གསོལ་བ་འདེབས། །བརྒྱད་ཁྲི་བཞི་སྟོང་འཁྲུལ་བའི་སྡུག་བསྔལ་
གྱི། །ཚང་ཚིང་མཐའ་དག་ལྟེ་བར་བྱིན་ཟའི་མེས། །བསྲེགས་པའི་ཟག་མེད་བདེ་
བ་ཆེན་པོ་ནི། །མངོན་དུ་མཛད་པར་གྱུར་ལ་གསོལ་བ་འདེབས། །སྲིད་དང་ཞི་
415



བའི་ཁམས་རྣམས་མ་ལུས་པ། ། གཉིས་མེད་སེམས་ཀྱི་སྒྱུ་མར་བྱས་གྱུར་པ། ། །
གཟིགས་ནས་ ཅི་ཡང་དོན་མེད་སྒྱུ་མའི་གར། །བསྒྱུར་མཛད་མཁན་པོ་ཁྱོད་ལ་
གསོལ་བ་འདེབས། །ཆུ་བོའི་རྒྱུན་བཞིན་རྟག་ཏུ་མཉམ་བཞག་པའི། །ཕྲ་ཞིང་ཕྲ་
བའི་བག་ཆགས་ཀུན་དག་སྟེ། །ཆོས་དབྱིངས་ཀློང་དུ་ཆོས་ཅན་སྒྱུ་འཕྲུལ་གྱི། །
བདེ་ཆེན་ཟློས་གར་བསྒྱུར་ལ་གསོལ་བ་འདེབས། །རྒྱལ་བའི་ཆོས་ཀུན་མཐའ་བྲལ་
གཅིག་རྟོགས་པའི། ། ཕྱོགས་ལྷུང་གཡོ་བའི་ང་རྒྱལ་ཀུན་སྤངས་ནས། ། མཐའ་
བྲལ་གདོད་མའི་འོད་གསལ་སྟོན་མཛད་པའི། །གྲུབ་པའི་ཁྱུ་མཆོག་ཁྱོད་ལ་གསོལ་
བ་འདེབས། །འཕོ་ལ་རྗེས་བརྩེ་འཕོ་མེད་ངང་ལ་བཞུགས། །འཕོ་བྱ་འཕོ་བྱེད་
བྲལ་བ་རྡོ་རྗེའི་སྐུ། །སྲིད་པར་འཕོ་བའི་རྒྱུན་ལམ་གཅོད་མཛད་པའི། །འཕོ་གྲོལ་
རྡོ་རྗེ་འཆང་ལ་གསོལ་བ་འདེབས། །འཁྲུལ་སྣང་བར་དོའི་ཉམས་སྣང་ཇི་སྙེད་
ཀུན། །འཁྲུལ་མེད་ཡེ་ཤེས་ཆེན་པོའི་རོལ་པར་སད། །འཁྲུལ་འཁོར་མཁན་པོ་
མཁའ་ལྟར་དག་གྱུར་པའི། །འཁྲུལ་པ་དབྱིངས་སུ་དག་ལ་གསོལ་བ་འདེབས། །
ཁྱབ་བདག་རྡོ་རྗེ་འཆང་ཁྱོད་བྱིན་རླབས་ཀྱིས། །བདག་སེམས་ཆོས་སྐུའི་རྡོ་རྗེར་
མ་འགྱུར་བར། །ངག་དབང་རྡོ་རྗེ་འཆང་དང་མི་འབྲལ་ཞིང་། ། རྡོ་རྗེ་ཐེག་པ་
ཕྱོགས་བཅུར་རྒྱས་བྱེད་ཤོག །དུས་གསུམ་བླ་མ་ཀུན་འདུས་རིན་པོ་ཆེ། །འགྱུར་
མེད་སྐུ་ཚེ་ནམ་མཁའ་མཉམ་པ་དང་། ། ཐུགས་རྗེ་ཉི་མའི་འོད་ཟེར་ལྷམ་མེ་་་
བས། །མ་རིག་འཁྲུལ་པའི་མུན་ནག་སེལ་གྱུར་ཅིག ། མི་འགྱུར་སྐུ་ལ་མི་ཤིགས་
ཐིག་ལེ་དང༌། ། མི་འགག་གསུང་ལ་ཚངས་དབྱངས་ཆོས་རྗེ་དང་། ། མི་རྟོགས་
ཐུགས་ཀྱིས་བདག་སོགས་རྗེས་འཛིན་པའི། །སྐུ་གསུམ་ཐུགས་མཆོག་རྡོ་རྗེ་བཀྲ་
ཤིས་ཤོག ། ཅེས་པ་འདི་འབྲུག་པ་ཀུན་ལེགས་ཀྱིས་སྙུག་ལ་ཆོས་རྗེ་རིན་པོ་ཆེ་
ངག་དབང་གྲགས་པ་ལ་གསོལ་བ་བཏབ་པའོ། །
དབུས་སྨྱོན་ཧེ་རུ་ཀ་ལ་བསྟོད་པ་རྡོ་རྗེའི་ལྷུ་ཕྲེང་ཞེས་བྱ་བ། ཁྱབ་བདག་
416



འཁོར་ལོའི་དབང་ཕྱུག་དེ་ལ་ཕྱག་འཚལ་ལོ། ། དང་པོའི་མགོན་པོ་འདི་ན་མིག་
འཕྲུལ་བ། །བརྒྱ་བྱིན་ཚངས་པ་མཐུ་སྟོབས་བྱེ་བ་ཡི། །ཁྱོད་སྐུའི་ཉིན་བྱེད་གཞོམ་
པར་མི་ནུས་ན། །ལོག་ལྟའི་རྡུལ་ཕྲན་ཕྲ་མོའི་རྡོ་མཚོན་གྱིས། །རྡོ་རྗེའི་སྐུ་ལ་རྫི་བ་
གང་ན་མཆིས། །འཇིགས་བྲལ་ཧེ་རུ་ཀ་ལ་གསོལ་བ་འདེབས། ། ཧ་ཧར་བཞད་
པའི་གད་མོའི་ཆོས་རྔ་ཡིས། ། ཆོས་མིན་འབྱུང་པོའི་གྲུབ་མཐའ་སྙིང་དབུས་་་་་
ནུབ། །ཚངས་པ་དྲི་ཟའི་པི་ཝང་སྟོང་ཕྲག་ནི། །ལེགས་བཤད་སྟོང་ཉིད་འཆང་ལ་
མི་སྤོབས་པ། །རྟེན་འབྲེལ་བཅུ་གཉིས་དག་པ་གད་མོ་ཤོར། ། སྒྲ་གཅན་ཧེ་རུ་ཀ་
ལ་གསོལ་བ་འདེབས། །སྒྱུ་མ་མིག་འཁྲུལ་མཁས་པོས་བྲིས་པ་ལྟར། །ཆོས་ཀུན་དེ་
འདྲ་ཁྱོད་ཀྱིས་ཤེས་ནས་ནི། །བྱས་ཆོས་བྱར་མེད་སྤང་བླང་ཁྲིག་ཁ་དང་། །འདི་
ཡིན་འདི་མིན་ཡོད་མེད་མཐའ་དབུས་སོགས། །དཔེར་བྱ་མཐའ་དག་གང་དུའང་
མི་དམིགས་པའི། ། འཇིགས་བྲལ་ཧེ་རུ་ཀ་ལ་གསོལ་བ་འདེབས། ། རྒྱལ་བས་་་་
བསྔགས་པའི་བགྲོད་དཀའི་ནགས་རྣམས་སུ། གླང་ཆེན་མཚོ་རུ་འཇུག་འདྲའི་
སྨྱོ་སེམས་ཀྱིས། །རྡོ་རྗེ་ལྟ་བུའི་ཏིང་འཛིན་མཆོག་བརྙེས་ཏེ། །བགེགས་དཔུང་ཕྱེ་
མར་འཐག་པའི་གཡུལ་སྦྱོར་བ། ། མི་འཇིགས་མིག་རྩ་མི་ཤེས་ཁྲག་ནི་མྱོས། །
འཁོར་བ་དུག་གསུམ་ཁྲག་གི་མཚོ་ནང་དུ། །གཟུང་འཛིན་སྲོག་རྩ་ ཐབས་ཤེས་
སེན་མོས་བཅད། རང་རེག་དོན་སྙིང་ཞལ་དུ་ཁྱུར་མིད་མཛད། །འཁོར་བའི་
ལམ་ཆེན་སྒྱུ་མའི་མདུད་པས་བཅིངས། །ཉོན་མོངས་རང་རྟགས་ སྟག་ལྤགས་
གདན་དུ་བྱས། ། གར་མཛད་ཧེ་རུ་ཀ་ལ་གསོལ་བ་འདེབས། ། ཛ་ལནྡྷར་ཉེར་
བཞིའི་གནས་རྣམས་སུ། །རོ་ལངས་གར་བྱེད་འབྱུང་པོ་རྐང་མུར་པའི། ། མ་་་
རུངས་ལྷ་སྲིན་ཁྲོད་ན་འཇར་ཉལ་བྱེད། །ཟིལ་གནོན་འཕྲུལ་འཁོར་ཆེན་པོའི་ལྟ་
སྟངས་ཀྱིས། །བར་ཆད་བདུད་དཔུང་ཧ་ལའི་དུག་ཆེན་བཅོམ། །བདུད་འདུལ་
ཧེ་རུ་ཀ་ལ་གསོལ་བ་འདེབས། ། སྙིགས་དུས་སྲིན་པོའི་གྲོང་ཁྱེར་ལས་འཇིགས་
417



་
་
་
་
་
： -
པའི། །འགྲོ་ཚོགས་ཆགས་དང་སྡང་པའི་འཚུབ་ནང་ན། །བྱམས་དང་སྙིང་རྗེའི་
བཞུ་མར་ལྷག་པར་གསལ། ། འདོད་སྲེད་ཚ་གདུང་ཉི་མས་བཞུ་བ་ལ། །ལེགས་
སྦྱར་སྨོན་ལམ་གངྒའི་རྒྱུན་ལས་རིང༌། །བྱང་སེམས་ཧེ་རུ་ཀ་ལ་གསོལ་་་་་་་
འདེབས། ། ཁྱོད་ལ་བསྟོད་པའི་དགེ་ཚོགས་གང་མཆིས་དེས། །དུག་ལྔ་མུ་མེད་
མཚོ་ལ་གནས་བཅས་པའི། །ལོག་ལྟའི་ཆུ་སྲིན་སྡིག་པའི་མིག་དམར་འདི། ། ལྷག་
བསམ་དཀར་བའི་མདོག་ཅན་སྟོང་ཉིད་ཀྱི། །དབྱར་སྐྱེས་སྐད་ལ་གྲུབ་པའི་འཁྱིལ་
རིས་ཅན། །སྡུག་བསྔལ་མུ་མེད་ཁ་ཆེན་ཟུམ་པར་མཛོད། ། ཅེས་པ་འདི་དབུས་
སྨྱོན་ཧེ་རུ་ཀ་ལ་འབྲུག་པ་ཀུན་ལེགས་ཀྱིས་བསྟོད་པའོ། །
རྗེ་རིན་པོ་ཆེ་ཡར་རྒྱབ་པ་ལ་བསྟོད་པ་ཟབ་མོ་རྡོ་རྗེའི་སྒྲ་དབྱངས་ཞེས་བྱ་བ།
རྗེ་བཙུན་སྒྱུ་མའི་གར་མཁན་དེ་ལ་ཕྱག་འཚལ་ལོ། །རྣམ་དག་ཚུལ་ཁྲིམས་གངས་
རི་ མངོན་ པར་ མཐོ། ། དགེ་ལེགས་ ཁུག་ སྣ་ འཇའ་འོད་སྣ་ཚོགས་འཁྲིགས། །
གཞན་ཕན་ཆུ་བོ་ཟིལ་པའི་མུ་ཏིག་འཐོར། ། གངས་ཅན་བླ་མ་ཡར་རྒྱབ་རྟོགས་
ལྡན་པ། །བདག་སོགས་འཁོར་འཁྱམས་སེམས་ཅན་དོན་དུ་ནི། །སྐུ་ཚེ་མི་འགྱུར་
བརྟན་པར་བཞུགས་སུ་གསོལ། །ངེས་པ་དོན་གྱི་ཆོས་འཁོར་བསྐོར་ནས་ཀྱང་། །
སྐུ་གསུམ་རང་ལ་རྙེད་པར་བྱིན་གྱིས་རློབས། །བསམ་པའི་ལུས་རྒྱས་ལྷག་བསམ་
རལ་པས་བརྗིད། ། ཝ་སྐྱེས་ལོག་སྒྲུབ་བྱེ་བས་མི་བསྐྱོད་ཅིང་། །ཡོན་ཏན་མཐའ་
ཡས་ རྩལ་ ལ་ དབང་ བསྒྱུར་ བའི། ། མི་ ཡི་ སེང༌ གེ་ ཡར་ རྒྱབ་ རྟོགས་ ལྡན་ པ།
བདག་སོགས་འཁོར་འཁྱམས་སེམས་ཅན་དོན་དུ་ནི། །སྐུ་ཚེ་མི་མི་འགྱུར་བརྟན་
པར་བཞུགས་སུ་གསོལ། ། ངེས་པ་དོན་དོན་གྱི་ཆོས་འཁོར་བསྐོར་ནས་་་་་༌་
ཀྱང༌། ། སྐུ་གསུམ་རང་ལ་རྙེད་པར་བྱིན་གྱིས་རློབས། ། དྲན་པའི་སྣོད་མཆོག་་
ལེགས་བཤད་ཆུ་ཡི་གཏེར། །གནས་ལུགས་རྟོགས་པའི་པད་མོ་ཕྲེང་བས་སྤྲས། །
མི་འཇིགས་རླུང་གཡོས་མཁྱེན་པའི་རླབས་ཕྲེང་ཅན། །ཡིད་བཞིན་མཚོ་འདྲའི་
：
་
་
：
，
- -
-
-
- ་་
，
་
：
་
：：
：
་ ་
༌
་
་ ་
་ - ་
་
:
，
་
：
：
，་
：
，་ ་
་ - ་
，་ ：
：：.
：
་
：
་
，
:
-
：
418



་་་
ཡར་རྒྱབ་རྟོགས་ལྡན་པ། ། བདག་སོགས་འཁོར་འཁྱམས་ སེམས་ ཅན་དོན་དུ་་་
ནི། །སྐུ་ཚེ་མི་འགྱུར་བརྟན་པར་བཞུགས་སུ་གསོལ། །ངེས་པ་དོན་གྱི་ཆོས་འཁོར་
བསྐོར་ནས་ཀྱང་། ། སྐུ་གསུམ་རང་ལ་རྙེད་པར་བྱིན་གྱིས་རློབས། །དོན་གཉིས་རྩ་
བརྟན་འཕྲིན་ལས་ཆུ་བཞིན་རྒྱས། ། བསྡུ་དངོས་བཞི་ཡི་ཡལ་གའི་ཁྱོན་ཡངས་
ཤིང་། །སྐུ་གསུམ་འབྲས་བུའི་འཁུར་གྱིས་ཡོངས་བརྗིད་པའི། ། དགོས་འདོད་
ཀུན་འབྱུང་ཡར་རྒྱབ་རྟོགས་ལྡན་པ། །བདག་སོགས་འཁོར་འཁྱམས་སེམས་ཅན་
དོན་དུ་ནི། །སྐུ་ཚེ་མི་འགྱུར་བརྟན་པར་བཞུགས་སུ་གསོལ། །ངེས་པ་དོན་གྱི་ཆོས་
འཁོར་བསྐོར་དུ་གསོལ། ། སྐུ་གསུམ་རང་ལ་རྙེད་པར་བྱིན་གྱིས་རློབས། །འཁོར་
འདས་མ་ལུས་མཁྱེན་པའི་ཆ་ཤས་རྫོགས། །ཐུགས་རྗེའི་འོད་དཀར་སྙིགས་དུས་
མཚན་མོའི་མགོན། །ཕྱོགས་འཛིན་སྤྲིན་བྲལ་རྒྱུ་སྐར་དབུས་ན་མཛེས། །མོངས་
པའི་མུན་སེལ་ཡར་རྒྱབ་རྟོགས་ལྡན་པ། །བདག་སོགས་འཁོར་འཁྱམས་སེམས་
ཅན་དོན་དུ་ནི། །སྐུ་ཚེ་མི་འགྱུར་བརྟན་པར་བཞུགས་སུ་གསོལ། །སྐུ་གསུམ་རང་
ལ་རྙེད་པར་བྱིན་གྱིས་རློབས། །ཟབ་རྒྱས་དཀྱིལ་འཁོར་འཁྲུལ་མེད་འོད་དཀར་
ཅན། ། རྒོལ་ངན་མུན་ནག་སྨག་རུམ་རྣམ་པར་སེལ། ། འཁོར་བའི་མཚོ་སྐེམ་་་
རྫོགས་ སངས་ལམ་ སྟོན་ པའི། ། ཚ་ཟེར་ སྟོང་ ལྡན་ཡར་རྒྱབ་རྟོགས་ ལྡན་ པ། །
བདག་སོགས་འཁོར་འཁྱམས་སེམས་ཅན་དོན་དུ་ནི། །སྐུ་ཚེ་མི་འགྱུར་བརྟན་པར་
བཞུགས་སུ་གསོལ། །ངེས་པ་དོན་གྱི་ཆོས་འཁོར་བསྐོར་ནས་ཀྱང་། ། སྐུ་གསུམ་
རང་ལ་རྙེད་པར་བྱིན་གྱིས་རློབས། །ཆོས་ཕུང་བརྒྱད་ཁྲིའི་རིན་ཆེན་ལས་གྲུབ་
པའི། ། ཟབ་མོ་གསང་བ་སྔགས་ཀྱི་ལྷུན་པོའི་རྩེར། །བསྐྱེད་རྫོགས་ཟུང་འཇུག་
མཐའ་བྲལ་རྟོགས་སྤྱོད་པའི། །བརྒྱ་བྱིན་རྡོ་རྗེ་འཆང་དངོས་ཡར་རྒྱབ་པ། །
བདག་སོགས་འཁོར་འཁྱམས་སེམས་ཅན་དོན་དུ་ནི། །སྐུ་ཚེ་མི་འགྱུར་བརྟན་པར་
བཞུགས་སུ་གསོལ། །ངེས་པ་དོན་གྱི་ཆོས་འཁོར་བསྐོར་ནས་ཀྱང༌། ། སྐུ་གསུམ་
419



རང་ལ་རྙེད་པར་བྱིན་གྱིས་རློབས། །དེང་ནས་བརྩམས་ཏེ་ཚེ་རབས་ཐམས་ཅད་
དུ། །ཁྱོད་ཀྱི་རྣམ་འཕྲུལ་མཐོང་ཐོས་དྲན་པས་ཀྱང༌། །མི་གཡོ་རྩེ་གཅིག་སེམས་ནི་
མཉམ་པར་གནས། ། གདོད་མའི་རང་ཞལ་མངོན་དུ་འགྱུར་བར་ཤོག། ལེགས་
ཚོགས་གངྒའི་ཆུ་རྒྱུན་ཇི་སྙེད་པ། ། སྣོད་མཆོག་དམ་པ་རྒྱ་མཚོ་ཆེན་པོ་རུ། ། ཉེ་
བར་ཕྱིན་ནས་འཁོར་བའི་ཚ་གདུང་རྣམས། །ཉེ་བར་ཞི་ཞིང་ཆོས་ཀྱི་རྒྱ་མཚོར་
ཤོག །ཅེས་པ་འདི་ཡང་རྗེ་ཉིད་ཀྱི་དབོན་སྲས་ཤར་ཕྱོགས་རྒྱལ་པོས་བསྐུལ་བའི་
ངོར་འབྲུག་པ་ཀུན་ལེགས་ཀྱིས་སྦྱར་བའོ། །
ན་མོ་གུ་རུ། ཆོས་ཀྱི་རྡོ་རྗེ་འཛིན་པ་བསྟན་པ་རྒྱ་མཚོ་ལ་བསྟོད་པ་དང་
བའི་གད་རྒྱང་ཞེས་བྱ་བ། མགོན་པོ་དྲི་མ་གསུམ་སྤང་པ་དེ་ལ་ཕྱག་འཚལ་ལོ། །
གསེར་གྱི་མཆོད་སྡོང་ལྟར་བརྗིད་སྐུ་མཆོག་རྒྱལ། །ཚངས་དབྱངས་ལྟར་སྙན་ཟབ་
རྒྱས་ཆོས་རྔ་སྒྲོག ། མཁའ་ལྟར་དག་ཀྱང་ཤེས་བྱའི་དཀྱིལ་འཁོར་རྒྱས། །རྡོ་རྗེ་
འཛིན་པའི་ཞབས་ལ་གསོལ་བ་འདེབས། །འགྲོ་ཀུན་སྲིད་མཚོར་བྱིང་བ་འདི་
གཟིགས་ནས། །རྒྱལ་བ་ཀུན་གྱི་སྐུ་གསུང་ཐུགས་སྤྲུལ་ལས། ། ཀུན་གྱི་འདྲེན་པ་
དམ་པར་ཡོངས་སྤྲུལ་པའི། །རྡོ་རྗེ་འཛིན་པའི་ཞབས་ལ་གསོལ་བ་འདེབས། །ན་
རྒ་འཆི་དང་སྐྱེ་བའི་སྡུག་བསྔལ་གཟིགས། །ཡོངས་ཀྱི་དམ་པའི་བདེ་བ་ཐོབ་བྱའི་
ཕྱིར། །ཐུགས་མཆོག་དག་པས་སྒོ་གསུམ་ཞེ་ལ་བརྩོན། །རྡོ་རྗེ་འཛིན་པའི་ཞབས་
ལ་གསོལ་བ་འདེབས། །བསགས་པའི་ནོར་ལ་སྙིང་པོ་མེད་གཟིགས་ནས། །བློ་
བུར་ཉིད་དུ་སྦྱིན་པའི་ངང་ཚུལ་ཅན། །འགྲོ་བ་ཀུན་ལ་ཕ་མ་ལྟ་བུར་བྱམས། །རྡོ་
རྗེ་འཛིན་པའི་ཞབས་ལ་གསོལ་བ་འདེབས། །བསྟན་པའི་རྩ་བ་ཚུལ་ཁྲིམས་ཡིན་
དགོངས་ནས། །ཉེས་ལྟུང་དྲི་མས་རུལ་ཙམ་མ་གོས་ཤིང་། །གཙང་བྱས་གཙང་
མའི་གོས་དང་མི་འབྲལ་བའི། །རྡོ་རྗེ་འཛིན་པའི་ཞབས་ལ་གསོལ་བ་འདེབས། །
བཟོད་དང་བྲལ་ལ་བྱང་ཆུབ་མེད་གཟིགས་ནས། །མགོ་དང་རྐང་ལག་རྣ་བ་ལྕེ་
420



གཅོད་ཀྱང་། །བྱང་ཆུབ་ཐོབ་ཕྱིར་སླར་ཡང་ཕན་འདོགས་པའི། ། རྡོ་རྗེ་འཛིན་
པའི་ཞབས་ལ་གསོལ་བ་འདེབས། །ལེ་ལོས་རང་གཞན་འཁོར་བར་གནས་བཅས་
ལ། །བརྩོན་པས་བྱང་ཆུབ་སྐད་གཅིག་མི་གཡེལ་བར། །རྣམ་པ་ཀུན་ཏུ་སྒྲུབ་ལ་
ནན་ཏན་མཛད། ། རྡོ་རྗེ་འཛིན་པའི་ཞབས་ལ་གསོལ་བ་འདེབས། །གཡེང་བའི་
སྤྲིན་རུམ་སྟུག་པོའི་ཀློང་དཀྱིལ་ནས། ། ཐབས་ཤེས་ཉི་ཟླའི་བགྲོད་པ་མི་གསལ་
བས། །ཡང་དག་གསལ་བཞག་བྲལ་བར་མཉམ་འཇོག་པའི། །རྡོ་རྗེ་འཛིན་པའི་
ཞབས་ལ་གསོལ་བ་འདེབས། །ཤེས་རབ་མེད་ན་ཆོས་ཀུན་འདུས་བྱས་འགྱུར། །
རོ་སྙོམས་རྟག་ཆད་སྐྱེ་འགག་ཀུན་བྲལ་བ། ། སྤྲོས་བྲལ་ནམ་མཁའི་དཀྱིལ་འཁོར་
ལྟར་གཟིགས་པའི། །རྡོ་རྗེ་འཛིན་པའི་ཞབས་ལ་གསོལ་བ་འདེབས། །ཚེ་འདི་རི་
གཟར་འབབ་ཆུ་ལྟར་དགོངས་ནས། ། སྐད་ཅིག་མ་ལ་གཞན་དོན་ལྷུར་ལེན་་་་་
ཞིང་། །ཡུད་ཙམ་ཞིག་ལ་བྱང་ཆུབ་མཆོག་བརྙེས་པའི། །རྡོ་རྗེ་འཛིན་པའི་ཞབས་
ལ་གསོལ་བ་འདེབས། །ལང་ཚོའི་མེ་ཏོག་དབུ་རྒྱུན་ལྟར་གཟིགས་པ། །རང་ལུས་
མི་ཤིགས་ལྷ་སྐུའི་རྡོ་ རྗེས་གཏམས། ། གཞན་སྣང་སྒྱུ་འཕྲུལ་རྩེ་མོའི་རོལ་པར་་་་
ཤར། ། རྡོ་རྗེ་འཛིན་པའི་ཞབས་ལ་གསོལ་བ་འདེབས། །ཅ་ཅོའི་ཚིག་ཚོགས་་་་
འཆལ་བའི་དྲི་མ་རྣམས། ། གྲགས་སྟོང་ཆོས་རྔའི་སྒྲ་ཡི་གླུ་དབྱངས་ཀྱིས། ། སྐལ་
ལྡན་མ་རིག་གཉིད་ལས་སློང་བྱེད་པའི། །རྡོ་རྗེ་འཛིན་པའི་ཞབས་ལ་གསོལ་བ་
འདེབས། །ཀུན་རྟོག་པིར་གྱིས་བྲིས་པའི་རི་མོ་ལྟར། ། རྟོག་ཚོགས་འཁོར་བའི་
སྡུག་བསྔལ་རྒྱུ་ཚོགས་རྣམས། ། ཀློང་ཡངས་ཆོས་སྐུའི་གར་མཁན་ཆེན་པོར་་་་་་
རྟོགས། ། རྡོ་རྗེ་འཛིན་པའི་ཞབས་ལ་གསོལ་བ་འདེབས། །སྨན་པ་མཁས་པས་
བཅོས་པར་མི་ནུས་པའི། ། ཉོན་མོངས་བརྒྱད་ཁྲིའི་ནད་ཚོགས་གྲངས་མེད་
རྣམས། །ཁྱོད་ཀྱི་རྩ་བ་གཅིག་བཅད་ཐམས་ཅད་ཞི། །རྡོ་རྗེ་འཛིན་པའི་ཞབས་ལ་
གསོལ་བ་འདེབས། །ཉི་ཤུ་རྩ་བཞིའི་ཡུལ་ཅན་ཀུན་གྱི་རྒྱལ། །ཙཱ་རི་ཏྲ་ཞེས་མཁའ་
421



འགྲོ་ཡོངས་འདུའི་ཞིང༌། །གཙུག་གིས་རྒྱུན་གྱུར་བསྟན་པ་རྒྱ་མཚོར་གྲགས། །རྡོ་
རྗེ་འཛིན་པའི་ཞབས་ལ་གསོལ་བ་འདེབས། །གསང་སྔགས་རྒྱ་མཚོའི་སྤྱད་པ་སྤྱོད་
པའི་ཚེ། ། འདི་ན་སྣོད་མིན་སེམས་ཅན་མེད་གཟིགས་ནས། ། ཀུན་ལ་ཡང་དག་
དབང་བསྐུར་སྟོན་མཛད་པའི། ། རྡོ་རྗེ་འཛིན་པའི་ཞབས་ལ་གསོལ་་་་་་་
འདེབས། ། ཁྱོད་ལ་གསོལ་བ་བཏབ་པའི་བྱིན་རླབས་ཀྱིས། ། འགྲོ་ཀུན་སྲིད་་་་
མཚོའི་སྡུག་བསྔལ་ལས་གྲོལ་ཞིང་། ། འཁོར་འདས་རོ་གཅིག་རྟོགས་པའི་རྣལ་་
འབྱོར་གྱིས། ། རྣམ་པ་ཀུན་ཏུ་ཚིམ་པར་བྱིན་གྱིས་རློབས། ། ཞེས་པ་འདི་ཉིད་
འབྲུག་པ་ཀུན་ལེགས་ཀྱིས་རྡོ་རྗེ་འཛིན་པ་བསྟན་པ་རྒྱ་མཚོ་ལ་མི་ཕྱེད་པའི་དད་
པས་ཞུ་ཡིག་གི་ཚུལ་དུ་ཕུལ་བ་དགེའོ། ། ། །
ན་མོ་གུ་རུ། སྣ་ཚོགས་དབང་པོའི་གཞུ་ལྟར་ལྷུན་བཀྲ་ཤིང༌། །ཡང་དག་
མི་འགྱུར་རྡོ་རྗེ་ཕྱག་ན་བསྣམས། །འཕྲིན་ལས་དཔུང་ཆེན་མི་ ཕམ་བདུད་བཞི་
འཇོམས། །བསྟན་པ་བརྒྱ་བྱིན་ཁྱེད་ལ་གསོལ་བ་འདེབས། །དབྱར་རྔ་ལྷ་ཡི་ལམ་
ལ་ལྡིར་བ་ལྟར། །ཆོས་རྔ་འགྲོ་བའི་རྣམ་པར་ལྷང་ངེ་བ། ། རྒྱལ་བ་གཉིས་པའི་
འགྲོ་བའི་དོན་མཛད་པ། །བྱང་ཆུབ་ཆེན་པོའི་ཚེ་མཆོག་ཨེ་མ་ཧོ། །ཞེས་ཀྱང་སྨྲས་
སོ། ། །
ན་མོ་གུ་རུ་ཝེ། རྣམ་རྟོག་འཁྲུལ་གྱི་འཁོར་བའི་ཆོས་ཅན་འདི། །འགྲོ་
མགོན་རྒྱ་རས་ལྟས་ངན་གཡང་དུ་ལེན། །རྣམ་རྟོག་ཆོས་སྐུར་ཤེས་པའི་ལམ་ཆེན་
འདི། །དགྲ་བོ་སྲིད་དུ་འགུགས་པའི་གྲོས་མཁན་ཡིན། །དུག་གསུམ་ཉོན་མོངས་
འདམ་གྱིས་བཅིངས་པའི་ཀློང་། ། སྐུ་གསུམ་ཡོན་ཏན་ཚོགས་པ་མངའ་དབང་
བསྒྱུར། ། བདུད་རྩིའི་རྒྱ་མཚོ་གཞན་དུ་མི་འཚོལ་བའི། ། འགྲོ་མགོན་རྒྱ་རས་་་་
ཞབས་ལ་གསོལ་བ་འདེབས། ། ལྷ་འདྲེ་འཁྲུལ་པའི་དམག་དཔུང་འཇིགས་རུང་
འདི། །དམ་པའི་ལམ་གྱི་སྐུལ་མར་ཐག་བཅད་ནས། །བར་ཆད་བླ་མ་ཡི་དམ་སྤྲུལ་
422



པ་རུ། །མངོན་སུམ་གཟིགས་པ་འགྲོ་མགོན་རྒྱ་རས་ཞབས། །སྡུག་པའི་མ་རྣམས་
འཁོར་བར་བྱིང་བ་ལ། །དེ་དག་སྤངས་ནས་རང་བདེ་ཅི་ལ་ཕོད། །འཁོར་བར་
ཞུགས་ནས་འཁོར་བའི་རྒྱ་མཚོ་སྐེམ། །བྱང་སེམས་རྒྱ་རས་ཞབས་ལ་གསོལ་བ་
འདེབས། །འབྱུང་བཞི་བླངས་ནས་འབྱུང་བའི་ནད་གཅིག་སྤོང་། །འབྱུང་ཆེན་
གཅིག་གིས་འཕྲུལ་འཁོར་མཁྱེན་གྱུར་བས། །འབྱུང་བ་འབྱུང་མིན་འབྱུང་བ་རང་
སར་དག ། འབྱུང་བ་མཁའ་ལྟར་དག་པའི་རྒྱ་རས་ཞབས། །འཆི་བ་ཀུན་ལམ་
ཀུན་རྟོག་པིར་གྱིས་བྲིས། །འཆི་ཁར་འོད་གསལ་ཆོས་སྐུ་ཁོར་མོ་ཡུག ། འཆི་
མེད་ཟང་ཐལ་རོ་གཅིག་སྒོམ་མེད་གྱུར། །འགྲོ་མགོན་རྒྱ་རས་ཞབས་ལ་གསོལ་བ་
འདེབས། ། ཅེས་པ་འདི་རོ་སྙོམས་སྐོར་དྲུག་ལ་ངེས་ཤེས་འགྲོངས་ནས་འབྲུག་པ་
ཀུན་ལེགས་ཀྱིས་སྨྲས་སོ། །
ཨེ་མ། དང་པོ་བྱང་ཆུབ་སེམས་མཆོག་བསྐྱེད་པའི་དང་པོའི་རྣམ་ཐར་
བཟང་པོར་བགྱིས། །བར་དུ་ཚོགས་གཉིས་ནན་ཏན་བསྒྲུབས་པས་བར་དུ་དགེ་
བའི་ཆོས་བརྒྱ་བསྒྱུར། ། ཐ་མར་སྡིག་དང་གཅིག་ཀྱང་མ་འདྲེས་རྣམ་ཐར་རྒྱ་་་
མཚོའི་དབུས་ན་བརྗིད། ། དུས་གསུམ་སངས་རྒྱས་ངག་དབང་གྲགས་པའི་སྒྱུ་་་
འཕྲུལ་འོད་དཀར་གྲངས་ལས་འདས། །ཅེས་པ་འདི་ཡང་སྡུག་ལ་རིན་པོ་ཆེ་ལ་
འབྲུག་པ་ ཀུན་ལེགས་ཀྱིས་ཕུལ་བ་ཡིན། ཡང་དབུས་སྨྱོན་པའི་གསུང་ནས།
སྒྲོལ་མའི་བསྟོད་པ་གཅིག་དགོས་གསུངས་པ་ལ་འདི་བྱས། ཉོན་མོངས་གཏིང་
མཐའ་བྲལ་བའི་རྒྱ་མཚོ་ལས། །འགྲོ་ཀུན་བསྒྲལ་ནས་མྱང་འདས་དམན་པ་ཡི། །
སྟོང་པ་ལས་གྲོལ་རྫོགས་སངས་ཁྲི་ལ་བཞག ། དཔའ་མོ་སྒྲོལ་མ་ཁྱེད་ལ་ཕྱག་
འཚལ་ལོ། ། དཔག་ཡས་མཛད་པའི་འཕྲིན་ལས་ནམ་མཁའི་ཁྱོན། ། ཤེས་བྱ་་་་
མཁའ་ལྡིང་གཤོག་པས་གསལ་བར་སྒྲོལ། །རྗེས་སུ་དཔགས་པའི་ངོ་མཚར་ཕྲེང་བ་
ཞིག །ཡིད་བཞིན་ནོར་བུའི་གླིང་ནས་རྙེད་པར་གྱུར། །རྙེད་དཀའི་དལ་འབྱོར་
423



རིན་ཆེན་ནམ་མཁའི་ནོར། །འོད་གསལ་གླིང་བཞིའི་དཔལ་དུ་ལྷམ་མེ་བ། །ཡོན་
ཏན་བརྒྱ་ཕྲག་མང་པོས་རྒྱུ་སྐར་དབུས། །དཀར་གསལ་ཚིག་གི་མེ་ཏོག་མཆོད་
པར་འབུལ། །ལམ་ནོར་གཏི་མུག་མུན་པའི་སྨག་རུམ་ན། །རང་རིགས་མ་མཐོང་
མ་རིག་སེང་གེ་འདས། ། སྨྲ་བསམ་བརྗོད་མེད་གསུམ་ལ་མཉམ་པར་བཞག །
ཡུམ་ཆེན་རྗེས་བཟུང་འཁྲུལ་པ་རང་སར་དག ། འཕགས་པའི་ལམ་བགྲོད་
གདོང་དམར་རང་འདོད་ལོག ། ཞེ་སྡང་རྡུལ་འཛག་ཕྲག་དོག་ཁྲོ་གཉེར་ཅན། །
བཟོད་པའི་མཐར་ཐུག་སྙིང་རྗེའི་གཟུངས་སྔགས་བསྟོད། ། མུ་ཏིག་ གླང་པོའི་་
འཇིགས་པ་རང་སར་ཞི། ། སེར་སྣའི་བུད་ཤིང་བྲི་ལ་འདོད་ཅིང་ཞེན། ། བཀྲེས་
སྐོམ་རྒྱལ་པོ་ལྟོགས་སྐོམ་མེ་ལྷ་མཆོད། ། བྱམས་པའི་ང་རོས་ཐུགས་རྗེའི་འབྲུག་
སྟོང་གཡོས། ། དམིགས་མེད་ཐུགས་རྗེ་ཆེན་པོ་ཆར་གྱིས་ཞི། ། ཚུལ་ཁྲིམས་ནོར་
ལྡན་སྡོམ་གསུམ་ལམ་ལ་ཞུགས། ། སོ་ཐར་སྲང་ལ་རང་འདོད་ཆོམ་རྐུན་བྱུང་། །
བསྐྱེད་རྫོགས་ཁྲོ་བོས་བདེ་ཆེན་གནས་སུ་བསྐྱལ། །འཁོར་འདས་ཐམས་ཅད་རོ་
མཉམ་གཅིག་ཏུ་རྟོགས། ། ཆགས་ཞེན་མཛེས་མས་འདོད་ཆགས་གླིང་ལ་ཕྱིན། །
ཉོན་མོངས་སྦྲུལ་གྱི་ཁ་རླངས་སྤྲིན་ལྟར་འཚུབས། །ཆགས་མེད་ཞེན་མེད་ལྗོན་པའི་
གྲིབ་བསིལ་ལ། །འདོད་ཆགས་རང་བཞིན་མེད་པར་ལྷུན་གྱིས་རྟོགས། །ཚོགས་
གཉིས་བྲལ་བའི་རང་འདོད་རྐུན་པོ་ཡི། །གནས་ལུགས་བསྒོམས་པའི་སྟོང་ལྟའི་
བཙོན་རར་ཚུད། །ཡིད་ལ་མི་བྱེད་ཕྱག་རྒྱ་ཆེན་པོའི་ལམ། །གཟུང་འཛིན་ལྕགས་
སྒྲོག་མདུད་པས་རང་སར་སྦྲེལ། །འདོད་པའི་རླུང་གིས་བསྐྱོད་པའི་སྐྱེས་བུ་དེ། །
ཚིམ་མེད་རྒྱལ་པོས་ཉོན་མོངས་གཡང་ལ་བསྐྱུར། །བདེ་སྟོང་བསམ་བརྗོད་བྲལ་བ་
གཉུག་མའི་ཐར། །རང་རིག་མཛེས་མས་བྱ་རྩོལ་བྲལ་བར་བཞག །གདོད་མའི་
སེམས་འཁྲུལ་རིགས་དྲུག་གནས་སུ་འཁྱམས། །ལོག་འདྲེན་དུག་གསུམ་ནད་དང་
གནོད་གྱིས་གཟིར། ། རང་སར་རང་ངོས་ཤེས་པའི་ཉམས་ལེན་གྱིས། ། ཉོན་་་་
424



མོངས་བདུད་དཔུང་ཚོགས་ལས་རྒྱལ་བར་གྱུར། ། ཉི་མ་སྦས་པ་ཞེས་བྱ་བའི། །
སློབ་དཔོན་དེ་ཡིས་གསུངས་པ་ཡི། ། སྒྲོལ་མའི་འཇིགས་པ་བརྒྱད་སྐྱོབ་པ། །དེ་ནི་
ཕྱི་ཡི་འཇིགས་བརྒྱད་གྲོལ། །དེ་འདྲས་ཐམས་ཅད་གྲོལ་བ་མིན། །འདིར་ནི་ཟླ་བ་
ཀུན་ལེགས་ཀྱིས། །འཁོར་འདས་རོ་མཉམ་གཅིག་ཏུ་སྦས། །འཁོར་བ་ལས་གྲོལ་
ཏཱ་རེ་མའི། །འགྲོ་བ་སྒྲོལ་བའི་འཇིགས་བརྒྱད་བསྐྱབས། །དོན་དང་མཐུན་པར་
བསྟོད་པ་ཡིན། །འདིས་ནི་འཁོར་བའི་རྒྱ་མཚོ་ལས། །སེམས་ཅན་ཐམས་ཅད་
སྒྲོལ་བར་ཤོག ། (གཏོར་འབུལ་ནི།)
ན་མོ། སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་
དུ་བདག་ནི་སྐྱབས་སུ་མཆི། །བདག་གིས་སྦྱིན་སོགས་བགྱིས་པའི་བསོད་ནམས་
ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག ། འཁོར་དང་མྱ་ངན་
འདས་པའི་བདེ་ལེགས། །ཁྱོད་ཉིད་གཅིག་པུ་བསྟེན་པས་འབྱུང་བ། །ཞི་ཁྲོ་ཡབ་
ཡུམ་དཀྱིལ་འཁོར་འཁོར་ལོ། །ཐམས་ཅད་གཅིག་ཏུ་བསྡུས་པའི་སྐུ་མཆོག །མ་
རུངས་གདུག་པའི་བགེགས་ཚོགས་འདུལ་ན། ། སྲིན་གཟུགས་ཚར་གཅོད་བྱང་
ཆུབ་སེམས་དཔའ། །ཚེ་དང་བསོད་ནམས་འཕེལ་བར་འདོད་ན། ། ཚེ་དཔག་
མེད་དང་ཨཱརྱ་ཛོ་ལ། །འགྲོ་བ་མཆོག་དམན་དོན་རྣམས་བསྒྲུབས་ན། ། སྤྲུལ་སྐུ་ཆེ་
མཆོག་ཐུབ་ཆེན་དཔའ་བོ། །ས་གནས་སེམས་པའི་དབུགས་དབྱུང་མཛད་དུས། །
རྡོ་རྗེ་འཆང་དང་བདེ་མཆོག་འཁོར་ལོ། ། མཆོག་གི་ནམ་མཁར་ལྷ་ཚོགས་རོལ་
ཚེ། །ཀློང་ཡངས་ཆོས་སྐུའི་གར་མཁན་ཆེན་པོ། །ཅི་ཡང་མ་ཡིན་ཅིར་ཡང་འཆར་
བའི། ། དུས་གསུམ་སངས་རྒྱས་ཀུན་གྱི་འཕྲིན་ལས། ། ནཱ་དཱུའི་སྒྲ་ཡི་འགྲོ་རྣམས་
སྐད་དུ། །ཟབ་དང་རྒྱ་ཆེན་གང་ལ་གང་འདུལ། །ཇི་སྙེད་རྒྱུན་མི་འཆད་པར་སྒྲོག་
ཅིང་། །ཀུན་ཀྱང་བྱང་ཆུབ་མཛད་པ་ཆེན་པོ། །དོན་དམ་བདེ་ཆེན་སྤྲོས་དང་བྲལ་
བ། །འདུས་མ་བྱས་ཤིང་ལྷུན་གྱིས་གྲུབ་པ། །མཉམ་ཉིད་མི་གཡོ་ཐིག་ལེ་ཆེན་
425



པོ། །ཁྱོད་ལས་གཞན་པ་གང་ན་སུ་མཆིས། །དངོས་གྲུབ་མཆོག་སྟེར་དཔལ་ལྡན་
བླ་མ། །ཡིད་བཞིན་ནོར་བུ་དཔལ་ལྡན་བླ་མ། །མ་རིག་མུན་སེལ་དཔལ་ལྡན་བླ་
མ། །ཐར་པའི་ལམ་སྟོན་དཔལ་ལྡན་བླ་མ། །སྲིད་པའི་གདུང་སེལ་དཔལ་ལྡན་བླ་
མ། །འཁོར་བའི་ཆུ་སྒྲོལ་དཔལ་ལྡན་བླ་མ། །དྲན་མཆོག་རྒྱལ་པོ་དཔལ་ལྡན་བླ་
མ། ། སྐུ་བཞིའི་ངོ་བོ་དཔལ་ལྡན་བླ་མ། ཀུན་ཁྱབ་ཀུན་མཁྱེན་དཔལ་ལྡན་བླ་
མ། །དེང་ནས་ཁྱེད་ཀྱིས་བྱིན་གྱིས་རློབས་ཤིག། བདག་གི་ལུས་དང་ངག་དང་ཡིད་
ཀྱི། ། སྔོན་ཆད་སྡིག་པའི་ལས་རྣམས་ཅི་བགྱིས། ། མགོན་པོ་ཁོད་ཀྱི་སྤྱན་སྔར་
བཤགས་སོ། ། ཕྱིན་ཆད་སྡིག་ལས་ལྡོག་པར་བགྱིས་ཤིང་། །དེང་ནས་ཁྱེད་ཀྱི་་
འབངས་སུ་མཆིའོ། །ཁྱེད་ཀྱི་བསླབ་བྱ་རྗེས་སུ་སློབ་ཅིང༌། ། ཁྱེད་ཀྱི་བཀའ་ལ་
འགལ་བར་གྱུར་ན། ། ཀུན་ནས་ཡོངས་སུ་སྐྱབས་སུ་གསོལ་ལོ། ། མི་འགྱུར་མི་
འགག་མི་འཁྲུལ་ཐུགས་ལ་ཕྱག་འཚལ་ལོ། །ཕྱི་ནང་གསང་གསུམ་དེ་བཞིན་ཉིད་
ཀྱི་མཆོད་པ་འབུལ་ལོ། །མི་བགྱི་བགྱིད་དང་བགྱིས་འགྱུར་ཐམས་ཅད་མཐོལ་ལོ་
བཤགས། །མཆོག་དམན་བར་མའི་དགེ་བ་རྣམས་ལ་རྗེས་ཡི་རང་། །འགྲོ་ལ་ཕན་
ཕྱིར་ཆོས་འཁོར་མཐའ་དག་བསྐོར་དུ་གསོལ། །ཇི་སྲིད་དགེ་བ་མ་རྫོགས་བར་དུ་
བཞུགས་སུ་གསོལ། ། ཐམས་ཅད་ཆོས་སྐུ་བྱང་ཆུབ་ཆེན་པོར་བསྔོ་བ་བགྱིས། །
བདག་སོགས་ནམ་མཁའི་མཐའ་ཀླས་གྱུར་པ། །སྐུ་བཞི་མངོན་དུ་འགྱུར་བ་མཛོད་
ཅིག ། མ་རྟོགས་འགྲོ་ལ་སྙིང་རྗེ་མཛོད་ཅིག །བདག་པས་གཞན་གཅེས་སྒོམ་
པར་ཤོག་ཅིག ། རང་དོན་གཙོ་བྱེད་སྤོང་བར་ཤོག་ཅིག ། གཞན་དོན་ལྷུར་
ལེན་བྱེད་པར་ཤོག་ཅིག །འཕྲིན་ལས་མུ་མཐའ་མེད་པར་ཤོག་ཅིག །གདུལ་
བྱ་ཕྱོགས་རིས་མེད་པར་ཤོག་ཅིག ། རྒྱལ་བ་སྲས་དང་སློབ་མར་བཅས་པས། །
ཡིད་ལ་སྨོན་པའི་ཚུལ་འདི་སྒྲུབས་ཤིག ། བཅོམ་ལྡན་མགོན་པོ་དཔའ་བོ་ཆེན་
པོ། ། བསྐལ་པའི་མེ་དཔུང་ལྟ་བུ་འབར་ཞིང་། ། རལ་པའི་ཅོད་པཎ་དབུ་ལ་་་་༌
426



བཅིངས་པ། །མཆེ་བ་རབ་གཙིགས་དྲག་ཤུལ་རྔམ་པ། །དབུ་ལ་སྤྱན་སྟོང་གཟི་
བརྗིད་ལྡན་པ། ། དགྲ་སྟ་ཞགས་པ་ཁ་ཊོ་མདུང་བསྣམས། །རབ་འཇིགས་སྐུ་ལ་
སྟག་ལྤགས་སྤྲས་པས། ། སྐུ་མདོག་དུད་ཁ་བགེགས་མཐར་མཛད་པ། ། པང་ན་
འཕགས་མ་རྡོ་རྗེ་ཕག་མོ། །འཇིག་རྟེན་གསུམ་སོགས་རྒོལ་བས་མི་ཐུབ། །འབྱུང་
པོའི་འཇིག་པ་མ་ལུས་འཇོམས་པ། །ཚངས་སོགས་དབང་བྱེད་ལས་ནི་རྒྱལ་་་་་
ཞིང་། ། ཁྲོ་མོའི་གཟུགས་ཅན་དྲག་སྙེམས་ཆེན་མོ། ། རྨོངས་བྱེད་རེངས་བྱེད་་་་
རྨུགས་བྱེད་ལས་རྒྱལ། །བདུད་ཀྱི་འཇིགས་པ་ཕམ་པར་མཛད་མ། །དཔལ་ལྡན་
འཁོར་ལོ་བདེ་མཆོག་ཡབ་ཡུམ། །དགྱེས་པ་རྡོ་རྗེའི་ལྷ་ཚོགས་རྣམས་དང༌། །རྣལ་
འབྱོར་ནམ་མཁའི་ལྷ་ཚོགས་རྣམས་དང་། །མ་ཧཱ་མ་ཡའི་ལྷ་ཚོགས་རྣམས་དང་། །
གསང་བ་འདུས་པའི་ལྷ་ཚོགས་རྣམས་དང༌། ། རྡོ་རྗེ་གདན་བཞིའི་ལྷ་ཚོགས་་་་
རྣམས་དང༌། །དུས་ཀྱི་འཁོར་ལོའི་ལྷ་ཚོགས་རྣམས་དང་། །རྡོ་རྗེ་འཇིགས་བྱེད་ལྷ་
ཚོགས་རྣམས་དང་། ། གཤིན་རྗེ་དགྲ་ནག་ལ་སོགས་ཏེ། ཕ་རྒྱུད་མ་རྒྱུད་ཀྱི་ལྷ་
ཚོགས། འཇམ་དཔལ་སྐུ་པད་མ་གསུང་། ཡང་དག་ཐུགས་ཀྱི་ལྷ་ཚོགས་་་་
ཐམས་ཅད་ལ། གསོལ་ལོ་འབུལ་ལོ། །མཆོད་དོ། ། སྐུ་ཡི་དངོས་གྲུབ་བསྐྱེད་
རིམ་གསལ་བར་བྱིན་གྱིས་རློབས། ། གསུང་གི་དངོས་གྲུབ་ཚངས་དབྱངས་ཐོབ་
པར་བྱིན་གྱིས་རློབས། །ཐུགས་ཀྱི་དངོས་གྲུབ་གནས་ལུགས་རྟོགས་པར་བྱིན་གྱིས་
རློབས། །ཡོན་ཏན་དངོས་གྲུབ་ཅི་བསམ་འགྲུབ་པར་བྱིན་གྱིས་རློབས། །འཕྲིན་
ལས་དངོས་གྲུབ་རྒྱུན་ཆད་མེད་པར་བྱིན་གྱིས་རློབས། ། གདུལ་བྱའི་དངོས་གྲུབ་
མཆོག་དམན་མེད་པར་བྱིན་གྱིས་རློབས། ། སྒྲུབ་པའི་དངོས་གྲུབ་མཆོག་གཉིས་
ཐོབ་པར་བྱིན་གྱིས་རློབས། །ཀུན་ཏུ་བྱང་ཆུབ་སེམས་གཉིས་འབྱོངས་པར་བྱིན་
གྱིས་རློབས། །བླ་མའི་བྱིན་རླབས་སྙིང་ལ་འཇུག་པར་བྱིན་གྱིས་རློབས། །ཅི་་་
བསམ་ཐམས་ཅད་ཆོས་བཞིན་འགྲུབ་པར་བྱིན་གྱིས་རློབས། །བླ་མའི་འཕྲིན་ལས་
427



དར་ཞིང་རྒྱས་པར་བྱིན་གྱིས་རློབས། །མཆོག་གི་དངོས་གྲུབ་ཐོབ་པར་བྱིན་གྱིས་
རློབས། །བསོད་ནམས་དང་ཡེ་ཤེས་ཀྱི་འབྱོར་བ་རྒྱ་ཆེན་པོ་ལྷུན་གྱིས་འགྲུབ་པ་
དང༌། །ས་ལམ་གྱི་ཡོན་ཏན་འགྲུབ་པ་དང་། །ལྟ་སྒོམ་སྤྱོད་པ་ཕུན་སུམ་ཚོགས་པ་
དང༌། །གཞི་ལམ་འབྲས་བུའི་ཡོན་ཏན་མཐར་ཕྱིན་ནས། །སྐུ་དང་ཡེ་ཤེས་ཀྱིས་
མངའ་ཐང་ཆེན་པོ་ནམ་མཁའི་མཐའ་ཀླས་པའི་འགྲོ་དོན་ལྷུན་གྱིས་འགྲུབ་པར་
མཛད་དུ་གསོལ། དཔལ་ལྡན་རྡོ་རྗེ་ནག་པོ་འཇིག་བྱེད་ཆེན་པོ། ཧེ་རུ་ཀ་དང་
རང་བཞིན་ཆོས་ཉིད་དུ་གཅིག་པ། ངོ་བོ་ཡེ་ཤེས་སུ་མཚུངས་པ། འཕྲིན་ལས་
ཐོགས་མེད་དུ་མཉམ་པ། མི་མཐུན་པའི་ཕྱོགས་ཐམས་ཅད་འཇོམས་པའི་་བས་
དཔའ་བོ། སྣང་སྲིད་ལྷ་འདྲེ་ཀུན་གྱི་ཡང་རྗེ། ཞིང་སྐྱོང་དྲག་པོ་ལས་ཀྱི་སྡེ་
དཔོན། དཔལ་ལྡན་མགོན་པོ་ཁྲག་བཏུང་རྒྱལ་པོ། །ལེགས་ལྡན་ནག་པོ་་་་
འཇིགས་པའི་གཟུགས་ཅན། །ཞལ་ནས་ཧཱུྃ་ཕཊ་འབྲུག་སྒྲ་སྒྲོག་པ། ། ལྗགས་ནི་
ཕྱོགས་བཅུར་གློག་ལྟར་འཁྱུག་ཅིང་། །འཇིགས་པའི་གད་མོ་ཆེན་མོ་འབྱིན་པ། །
ཀེང་རུས་སྐམ་རློན་གྱི་ཁྲི་ལ་བཞུགས་པ། ། ཤངས་ཀྱི་འཚུབ་མས་ཁམས་གསུམ་
འཐོར་བ། །སངས་རྒྱས་བསྟན་པའི་བཀའ་སྲུང་ཆེན་པོ། །དམ་ཉམས་རྣམས་ཀྱི་
སྲོག་གཅོད་ཆེན་པོ། །རིག་འཛིན་རྣམས་ཀྱི་སྲོག་ཤིང་ཆེན་པོ། །རྣལ་འབྱོར་ཀུན་
གྱི་དགྲ་ལྷ་ཆེན་པོ། །དུག་གསུམ་ནད་ཀྱི་སྨན་པ་ཆེན་པོ། །བདུད་འདུལ་རྣམས་ཀྱི་
དབང་ཕྱུག་ཆེན་པོ། །ལྷ་རྣམས་ཀུན་གྱི་དགེ་བསྙེན་ཆེན་པོ། །ལྷ་དམག་འབུམ་གྱི་
དབུགས་འབྱིན་ཆེན་པོ། །གཙུག་ལག་ཁང་གི་སྲུང་མ་ཆེན་པོ། །དཔལ་ཡེ་ཤེས་ཀྱི་
མགོན་པོ་ཕྱག་བཞི་པ། །གཞན་ཡང་ཡུམ་ཆེན་མོ་ཙཎྜི་ཀ་ནི། །ཞལ་གཅིག་སྤྱན་
གསུམ་ཕྱག་བཞི་མ་ལ། །དང་པོ་གྲི་ཁུག་འབར་མ་བསྣམས་ནས། །དགྲ་བོའི་སྐྱེ་
རྒྱུད་རྩད་ནས་གཅོད་ཅིང༌། ། གཉིས་པས་ཌི་ ཤུ་རྩེ་གསུམ་འཛིན་པས། ། དུག་
གསུམ་རྩད་གཅོད་ཁམས་གསུམ་འདུལ་བ། །གཡོན་གྱི་དང་པོ་མདའ་གཞུ་བཟུང་
428



ནས། །དམ་ཉམས་དགྲ་བོའི་སྙིང་ལ་བརྡེག་པ། ། གཉིས་པ་དགྲ་བོའི་མགོ་བོ་
བཅད་ནས། །དེ་ཡི་ཁྲག་ལ་ལྡག་པར་མཛད་མ། །ཤིན་ཏུ་སྐེམ་ཤིང་རལ་པ་བ། །
བཀའ་ཉན་ཤ་ཟ་ཆེན་མོ་གཉིས་ནི། །དམག་ནག་གཅེར་བུ་འཇིགས་པའི་སྟངས་
སྟབས། །དབྱུག་ཐོ་ཐོད་པ་རྐང་མར་གྱིས་བཀང་། །དེ་ལ་ལྡག་ཅིང་ཕོ་ཉ་འགྱེད་
པ། །གཡས་སུ་བདུད་ཕོ་བྱ་རོག་ཅོད་པན། །ཐུང་ལ་སྦོམ་པའི་གསུས་པ་འཕྱང་
བ། །སྤྱན་གསུམ་དམར་ཟླུམ་ཕྱོགས་བཅུར་འཁྱིལ་ཞིང་། ། ཡང་འཁོར་ནག་པོ་
སྟོང་གིས་བསྐོར་བ། །ལྕགས་སྤྱང་སྔོན་པོ་འབྲོས་འདེད་བྱེད་ལ། །བྱ་ནག་མང་པོ་
གཤོག་པ་རྡེབ་པ། །མཆུ་སྡེར་བརྡར་ཞིང་དགྲ་ཤ་ཟ་བ། །གཡོན་དུ་བདུད་མོ་བྱ་
རོག་གདོང་ཅན། ། རྒྱབ་ཏུ་སྲོག་བདག་བྱ་རོག་གདོང་ཅན། ། མདུན་དུ་ལས་་་
མགོན་བྱ་རོག་གདོང་ཅན། །གཞན་ཡང་དམག་དཔོན་ཆེན་པོ་བཅུ་དང་། རོ་
ལངས་བརྒྱ། ནག་པོ་སྟོང་། གནོད་སྦྱིན་ཁྲི། ཤ་ཟ་འབུམ། མ་མོ་བྱེ་བའི་
ཚོགས་དང་བཅས་པ་རྣམས་ཀྱི་ཞལ་དུ་འབུལ་ལོ། ། འབུལ་ལོ། ། མཆོད་དོ། །
སངས་རྒྱས་ཀྱི་བསྟན་པ་སྲུངས། དཀོན་མཆོག་གི་དབུ་འཕངས་བསྟོད། དགེ་
འདུན་གྱི་སྡེ་སྐྱོངས། དཔལ་ལྡན་བླ་མའི་སྐུ་ཚེ་བརྟན་པ་དང༌། སེམས་ཅན་
བདེ་སྐྱིད་འབྱུང་བའི་གཏོང་རོགས་མཛོད། རྣལ་འབྱོར་པ་བདག་ཅག་དཔོན་
སློབ་ ཡོན་ མཆོད་ འཁོར་ དང་ བཅས་ པ་ རྣམས་ ལ་ དགྱེས་ པའི་ ཞལ་ སྟོན་ ཅིག
སོགས་འོག་ནས་འབྱུང་བ་བཞིན་བྱའོ་གཞན་ཡང་། མེ་རླུང་དམར་ནག་དྲག་ཏུ་
འཚུབ་དབུས། །སིང་ལས་ཤ་ཟ་སེང་གེ་ནག་པོ། །སྐུ་མདོག་ཆར་སྤྲིན་ལྟ་བུ་གནག་
ཅིང་། །བཟོད་པར་དཀའ་བའི་གཟི་བརྗིད་འབར་བ། །སེང་ཞལ་རྔམ་ཁྲོས་མཆེ་
བ་གཙིགས་པ། །དམར་ཟླུམ་སྤྱན་གསུམ་སྡང་མིག་གཟིགས་པ། ། རལ་པའི་་་༌་
གསེབ་ན་སེང་ཆུང་རྒྱུག་པ། །བདུད་དར་བང་གིས་ཉི་ཟླ་སྒྲིབ་པ། ། ཐོད་ཁྲག་མཚོ་
ནང་གློ་སྙིང་གང་བ། །བདུད་རྟ་ནག་པོ་རླུང་གཤོག་ཆིབས་ཤིང་། །བེར་ནག་
429



གསོལ་ནས་སྟོང་གསུམ་འདི་དག ། སྐད་གཅིག་ཉིད་ལ་ཁྱབ་པར་མྱུར་ཞིང་། །
བསྟན་པའི་བཀའ་ཡི་བྱ་ར་བྱེད་པ། །དེ་དང་ལྷན་ཅིག་བདུད་མོ་ཆེན་མོ། །བདུད་
རྟ་དམར་ནག་རླུང་གཤོག་ཆིབས་ཤིང༌། །རྩེ་གསུམ་བསྣུན་ཅིང་མི་སྙིང་ཟ་བ། །
རལ་བའི་དཀྱིལ་ནས་ཁྲོ་ཆུང་འཕྲོ་ཞིང༌། ། མཆེ་བཞི་གཙིགས་པས་བདུད་བཞི་
འཇོམས་པ། ། མདུན་ན་ལས་མཁན་ཕོ་མོ་གཉིས་ནི། ། སྟོད་སྨད་རླུང་ནག་མེ་
དཔུང་འབར་ཞིང་། །སྤྲེལ་གདོང་བྱ་སྡེར་ས་ལ་བཙུགས་ནས། །སྐད་ཅིག་ཉིད་ལ་
སྟོང་གསུམ་འཁོར་བ། །ཤར་ལྷོ་ནུབ་བྱང་ཕྱོགས་མཚམས་བརྒྱུད་དུ། །སྡེ་བརྒྱད་
དམག་དཔོན་ཆེན་པོ་བརྒྱད་ནི། ། ཤར་དུ་དམག་དཔོན་བཛྲ་སཱ་དྷུ། ། ལྷོ་ཕྱོགས་
གཤིན་རྗེའི་རྒྱལ་པོ་ལྗང་ནག ། ནུབ་ཏུ་ཀླུ་བདུད་ནག་པོ་ཆེན་པོ། །བྱང་དུ་
བདུད་པོ་བྱེ་བ་གུང་རིང་། ། ཤར་ལྷོ་བཙན་རྒོད་ཡམ་ཤུད་དམར་པོ། ། ལྷོ་ནུབ་
སྲིན་པོ་ན་ར་སིདྷ། །ནུབ་བྱང་སྲོག་བདག་ཚངས་པ་དཀར་པོ། །བྱང་ཤར་རྡོ་རྗེ་
ཕ་ལམ་ནག་མོ། ། རང་རང་སོ་སོའི་མཚོན་དང་གོ་ཆ། །བདུད་དམག་སྟོང་སྡེ་
ཚོགས་ཀྱིས་བསྐོར་བ། །རྣལ་འབྱོར་ཡོངས་ཀྱི་སྲུང་མ་ཆེན་པོ། །དམག་དང་ཇག་
གི་དམག་དཔོན་ཆེན་པོ། ། གཙུག་ལག་ཁང་གི་སྲུང་མ་ཆེན་པོ། །བསྟན་པའི་
བཀའ་ཡི་བྱ་ར་ཆེན་པོ། །སྟོང་དཔོན་ཆེན་པོ་སྒྲོལ་གིང་ཆེན་པོ། །ལྕགས་སྤྱང་དོམ་
དྲེད་སྡིག་སྤྲུལ་འཁྲིད་པ། །ཐོག་དང་སེར་བའི་སྣ་འདྲེན་བྱེད་པ། །བཀའ་བློན་ལྷ་
སྲིན་སྡེ་བརྒྱད་བཅས་པ། །ཐུགས་ཀྱི་དམ་ཚིག་དྲག་མོས་བསྐོར་བ། །ཕོ་ཉ་ཡང་
སྦྲུལ་ཕྱག་བརྙན་དང་བཅས་པ་རྣམས་ལ་གསོལ་ལོ། །འབུལ་ལོ། ། མཆོད་དོ། །
རྣལ་འབྱོར་བ་བདག་ཅག་དཔོན་སློབ་ཡོན་མཆོད་འཁོར་དང་བཅས་པ་རྣམས་ལ་
དགྱེས་པའི་ཞལ་སྟོན་ཅིག ། གཞན་ཡང་། དམ་ཅན་གཟའི་དགེ་བསྙེན་ཆེན་
པོ། ། སྐུ་མདོག་དུད་ཁ་མུན་ལྟར་འཐིབས་པ། ། དབུ་དགུ་ཕྱག་བཞི་སྤྱན་སྟོང་
བསྒྲེངས་པ། །སྐུ་སྟོད་བསྐལ་པའི་མེ་དཔུང་འབར་ཞིང་། །སྐུ་སྨད་འཇིགས་པའི་
430



དུག་སྦྲུལ་འཁྱིལ་བ། ། མདའ་གཞུ་ཞགས་པ་རྒྱལ་མཚན་འཕྱར་བ། ། ཐུགས་ཀྱི་
དགེ་བདེ་སྲིང་མོས་བསྐོར་བ། །ལྷ་སྲིན་སྡེ་བརྒྱུད་ལས་ལ་འགོད་པ། །ཧ་ཧ་ཧཱུཾ་སྒྲ་
གད་རྒྱངས་སྒྲོག་པ། །ཤུགས་པའི་འཐོར་རླུང་ཕྱོགས་བཅུར་འཐོར་བ། །ལྕགས་
སྤུང་དོམ་དྲེད་རོལ་དུ་འཁྲིད་པ། །ཐོག་དང་སེར་ཆེན་དུས་མཐར་འཕེན་པ། །མི་
ནག་འོ་དོད་གནམ་དུ་འབོད་པའི་ཚོགས་དང་བཅས་པ་གསོལ་ལོ། །འབུལ་ལོ། །
མཆོད་དོ། །རྣལ་འབྱོར་བ་བདག་ཅག་དཔོན་སློབ་ཡོན་མཆོད་འཁོར་དང་བཅས་
པ་ལ་སྲུངས་ཤིག སྐྱོབས་ཤིག འདོད་པའི་དོན་སྒྲུབས་ཤིག བཅོལ་བའི་
འཕྲིན་ལས་མཛོད་ཅིག གྲུབ་པའི་རྟགས་འབྱུང་ཅིག གཞན་ཡང་ཕ་མེས་
བརྒྱུད་ཀྱི་སྲུང་མ། སློབ་དཔོན་བརྒྱུད་ཀྱི་སྲུང་མ་ལུང་དང་མན་ངག་བརྒྱུད་པའི་
སྲུང་མ། དབེན་གནས་སྒྲུབ་གནས་གཉན་པོའི་སྲུང་མ། ། ཡུལ་བདག་ཡུལ་་་
བཙན་སྲུང་མ་གཉན་པོ། །མགོན་དང་སྐྱབས་དང་དཔུང་གཉེན་བྱེད་ཅིང་། །
འཕྲིན་ལས་རྣམ་བཞི་སྒྲུབ་པར་བྱེད་པའི། ། ལྷ་ཀླུ་གནོད་སྦྱིན་འབྱུང་པོ་ལ་
སོགས། །ས་འོག་ས་སྟེང་ས་བླ་ཀུན་ན། །གང་དག་ཇི་སྙེད་མཆིས་པ་ཀུན་ལ། །
གསོལ་ལོ། །འབུལ་ལོ། །མཆོད་དོ། ། སྟེར་རོ། །རྒྱལ་བ་ཐམས་ཅད་མཆོད་པས་
མཉེས་ཤིང་། །དམ་ཅན་ཐམས་ཅད་ཐུགས་དམ་སྐོངས་ཤིག ། རིགས་དྲུག་
ཐམས་ཅད་འདོད་པ་ཚིམས་ཤིང༌། །རྣལ་འབྱོར་བདག་ཅག་འཁོར་བཅས་རྣམས་
ལ། །ནད་མེད་ཚེ་དང་དབང་ཕྱུག་སྩོལ་ཅིག གཞན་ཡང་དགྱེས་པའི་ཞལ་སྟོན་
ཅིག གྲུབ་པའི་རྟགས་ཕྱུངས་ཤིག འདོད་པའི་དོན་སྒྲུབས་ཤིག བཅོལ་
བའི་འཕྲིན་ལས་མཛོད་ཅིག བཀའ་དང་བསྟན་པ་སྲུངས་ཤིག འཁོར་དང་
འབྱོར་བ་སྤེལ་ཅིག སྙན་པ་དང་གྲགས་པ་སྒྲོགས་ཅིག མགོན་སྐྱབས་དང་
དཔུང་གཉེན་མཛོད་ཅིག ཉམ་ང་དང་ཆགས་ཆེ་ཟློག་ཅིག ལས་འཆོས་ཤིག
ཉེས་ཟློག་ཅིག་བསམས་པ་སྒྲུབས་ཤིག རེ་བ་སྐོངས་ཤིག ཉིན་གསུམ་གྱི་བྱ་
431



ར་གྱིས་ཤིག མཚན་གསུམ་གྱི་མེལ་ཚེ་མཛོད་ཅིག ནང་ས་གདོན་ལས་སྲུངས་
ཤིག རྐྱེན་དང་བར་གཅོད་སོལ་ཅིག སྔ་དགྲ་དར་རྩད་ནས་ཆོད་ཅིག ཕྱི་
དགྲ་སེམས་པ་རྡུལ་དུ་རློག་ཅིག ། ད་དགྲ་བདོ་བ་ཕྱེ་མར་ཐོངས་ཤིག བདག་
ཅག་འཁོར་དང་བཅས་པ་རྣམས་ལ། རྒྱབ་ཀྱི་སྐྱེལ་མ་གྱིས་ཤིག མདུན་གྱི་
བསུ་ མ་ གྱིས་ ཤིག རྨ་ཁ་ ན་ཚ་མ་གཏོང་། འཆི་ ས་ ལ་ གོད་ ཁ་ མ་གཏོང་།
བསམ་པ་ལ་བར་གཅོད་མ་གཏོང་། ཁ་སྨྲས་དང་གླེང་གཞི་མ་གཏོང་། དེ་ལན་
དང་དེ་ཉེས་མ་བཏང་། བཀྲ་ཤིས་དང་བདེ་ལེགས་ཕུན་སུམ་ཚོགས་པར་མཛོད་
ཅིག འབྲུག་པ་ཀུན་ལེགས་སྙིང་རུས་ཆུང་ནས་མང་པོ་ལག་ལེན་ལ་མ་ཁེལ་བར་
འཕྲལ་ཟས་ཀྱི་རྣལ་འབྱོར་དང་བསྟུན་ཆོག་པའི། བླ་མ་ཡི་དམ་ནས་རིགས་དྲུག་
ཡན་ལ་གཏོར་མ་བསྔོ་བ་འདི། རྫོགས་པ་ཆེན་པོའི་ཆོ་ག་ཅིག་ལ་བཤུས་སྐབས་
བྱས་བཞག་པས། ཨ་ལ་ལ་བས་བྱུང་ལགས། སྲུང་མ་རྣམས་ཀྱི་མི་སྐྱོན་ཞིང་
བྱིན་གྱིས་རློབས་མཛོད་ཅིག ང་རང་གི་རྩིས་མི་ཤེས་ཏེ། སྟབས་ལེགས་ནས་
འགྲུབ་སྦྱོར་ཡོང་བ་ཅིག་དང་ཐུག་བྱུང་། དགའ་རབ་ཡིན་ནོ། །
ཡང་ཆོས་སྐྱོང་ལ་འདི་ལྟར་དུ་བསྟོད་དོ། ། བཛྲ་མ་ཧཱ་ཀཱ་ལ་ ཐོད་འཕྲེང་
ཅན། ། ཀ་པ་ལ་ནི་དགྲ་བོའི་ཁྲག་གིས་བཀང༌། ། ཁ་དོག་ནག་པོ་རབ་འཇིགས་
གཤིན་རྗེའི་ཞལ། །ག་ཤ་མི་མགོའི་དོ་ཤལ་ཁྲག་རྒྱུན་འབབ། །ང་རོ་ཁྲག་འཐུང་བྱེ་
བ་ས་ཡས་བསྐོར། །ཅ་ཅོ་ཧཱུྃ་ཕཊ་འབྲུག་གི་སྒྲ་ལྟར་སྒྲོག ། ཆ་ལུགས་སྟག་ལྤགས་
བེར་ནག་སག་ཆེན་གསོལ། །ཇ་རིལ་ཐོད་སྐམ་འཕྲེང་བས་རལ་པ་བཅིངས། །ཉ་
ལྟར་མ་བཏུངས་གྱ་གྱུའི་དགྲ་དཔུང་འཇོམས། །ཏ་ཐཱ་ག་ཏའི་བསྟན་པ་བསྲུང་བ་
དང༌། །ཐ་རེངས་རྒོལ་པ་ངན་པ་ཕྱིར་ལ་སྦྱོ། ད་ནི་དཔའ་བོ་གཡུལ་ལས་རྣམ་
པར་རྒྱལ། །ན་ཚ་སྡུག་བསྔལ་ཀུན་ནས་སྐྱོབ་པར་མཛོད། ། པ་ར་མི་ཏ་རྒྱལ་ཡུམ་
ཁྱོད་ཀྱི་ཡུམ། །ཕ་རོལ་དགྲ་དཔུང་འཇོམས་པའི་འཕྲིན་ལས་མཛོད། །བ་གླང་ལྟ་
432



བུའི་རྨོངས་ལ་རབ་བརྩེ་བའི། །མ་རུངས་གདུག་པ་ཅན་གྱི་སྙིང་ཁྲག་བརྔུབས། །
ཙཱ་རི་ཏྲ་སོགས་ཉི་ཤུ་རྩ་བཞི་ནས། །ཚ་གྲང་མེད་པའི་དཔའ་བོ་མཁའ་འགྲོ་་་
རྣམས། །ཛ་ལང་ཝ་སྐྱེས་ཕྱོགས་ལས་རྣམ་རྒྱལ་བ། ། ཝ་ལྟར་ཞུམ་པའི་ཐིགས་པ་
ཟིལ་གྱིས་གནོན། ། ཞྭ་ལྟར་བསྟེན་ནོ་མགོན་པོ་གོང་མ་གཡེལ། །ཟ་མ་ཕུད་ཀྱི་
མཆོད་དོ་ངོ་མ་ཆུང་། །འ་ཅག་འགྲོ་བའི་དོན་དུ་སྐུ་སྐྱོད་ལ། །ཡ་མཚན་མཆོག་གི་
ལམ་ལ་དགོངས་སུ་གསོལ། །ར་མ་ཕ་ལ་གྲུབ་ཆེན་ཀུན་གྱིས་བསྟོད། །ལ་ལུང་ཤ་
ཟ་ཁྲག་འཐུང་བྱེ་བས་བཀང་། །ཤ་ཆེན་གདུག་པའི་སྤོས་ཀྱི་དུད་ཆེན་འཁྲིགས། །
ས་ཆེན་འདི་ན་མགོན་པོ་ཁྱེད་དབང་ཕྱུག །ཧ་ཧཱའི་གད་མོ་འབྲུག་སྟོང་ཆེར་སྒྲོག་
པ། །ཨ་ལས་སྐྱེས་པ་སྟོང་པའི་ཆོས་སྒྲ་སྒྲོག ། ཨེ་ལས་སྐྱེས་པའི་ཡུམ་ཆེན་ཙནྡྲི་
ཀ། །བམ་ལས་ནག་མོ་དྲེལ་རྟ་རྐང་གསུམ་ཞོན། །མ་མོ་འབུམ་སྡེའི་གཙོ་མོ་རལ་
གཅིག་མ། །ཡ་མ་ར་ཛ་གཤིན་རྗེའི་ཕྱག་བྱས་མ། །ཁྱོད་ལ་བསྟོད་པས་རིམས་དང་
ནད་ལ་སོགས། །མི་མཐུན་བདུད་དཔུང་ཕྱོགས་ལས་རྣལ་རྒྱལ་མཛོད། །གདོང་
ཅན་བརྒྱད་ཀྱི་ཕྱོགས་མཚམས་སྒོ་བཞི་བསྲུངས། །ལས་ཀྱི་མགོན་པོ་ཕྱག་བརྙན་བྱ་
རོག་གདོང༌། །ཤ་ཁྲག་ཀློང་ན་མིག་རྩ་ཁྲག་མྱོས་པ། །དགྲ་བོ་མ་ལུས་བསད་པའི་
ཁྲག་རྒྱུན་གསོལ། །ཐམས་ཅད་ཐར་པའི་གླིང་དུ་འདྲེན་དུ་གསོལ། །སྤྲུལ་པ་ཡང་
སྤྲུལ་བྱ་རོག་མཁའ་ལྡིང་དང༌། །ཟངས་དུང་འཁར་རྔ་རྔ་ཆེན་འབྲུག་ལྟར་ལྡིར། །
ཆོས་དབྱིངས་བདེ་ཆེན་ཁྲག་མཚོ་ཞལ་དུ་སྟོབ། ། དཔལ་ལྡན་ཡེ་ཤེས་མགོན་པོ་
ཐུགས་དམ་བསྐང་། །ནག་མོ་བཞིན་ནག་རལ་པ་ས་ལ་འདུད། །ཁ་གདངས་ཁྲག་
འཛག་རྒྱུ་མའི་ག་ཤལ་འཆང་། གདུག་པའི་དགྲ་བགེགས་སྒྲོལ་པའི་ ཤན་པ་་
མོ། །ཨེ་ཀ་ཛ་ཏི་ཡུམ་གྱི་ཐུགས་དམ་བསྐང་། །གཡག་རོག་ར་སྣུམ་སྤུ་གཞོལ་ས་
གཞི་འཕྱག ། རྟ་ལྗང་སྤྲུགས་པའི་ཉི་མའི་འོད་ཟེར་སྒྲིབ། །དུག་གི་ཁ་རླངས་
འཚུབ་མ་སྟོང་གསུམ་འགེང་། ། ངར་སྐད་འབྲུག་སྒྲ་སྒྲོག་པའི་ཐུགས་དམ་་་་་་་
433



བསྐང་། །བྱ་རོག་སྤྲིན་ནག་འཐིབས་འདྲའི་གཤོག་རྩེ་བསྐྱེད། །རྡོ་རྗེ་མཆུ་ལྡན་
གནམ་ལྕགས་ངར་ལྡན་གཟེངས། ། ཤ་ལོག་བྱེད་ཅིང་ཉམས་པའི་སྲོག་ལ་
གཟིར། ། སྤུ་གདུགས་ཁ་ལ་འཁྲིགས་པའི་ཐུགས་དམ་བསྐང་། ། ཁྱི་ནག་མིག་
དམར་ཁ་གདངས་ཤ་ཁྲག་ཟ། །དགྲ་བོའི་བླ་སྲོག་ངུར་སྒྲ་ཆེམ་ཆེམ་གཅོད། །མཆེ་
བཞི་གཙིགས་པས་བདུད་བཞི་ཟིལ་གྱིས་གནོན། ། སེང་གེ་ སྟོབས་ལྡན་ཁྲོས་པ་
ཐུགས་དམ་བསྐང༌། ། རྟ་ནག་གུང་ཉིད་རྒྱུག་པའི་རྫུ་འཕྲུལ་ཅན། །ནམ་མཁའི་
སྤྲིན་ནག་འཁྲུག་པའི་ཀློང་ན་འཁྱུག། ཟེ་རྔོག་མེ་འབར་འཚེར་སྒྲས་སྲིད་གསུམ་
འགེང་། ། བདུད་རྟ་རླུང་ལྟར་མགྱོགས་པའི་ཐུགས་དམ་བསྐང་། །མི་ནག་རོ་
ལངས་རོ་ཡི་དཀྱིལ་འཁོར་དུ། །མི་ཤ་ཁྲག་གི་དྲི་ཚོར་རྐན་སྒྲ་ཇིབ། ། སྟོང་གསུམ་
ཀུན་ནས་གཡོ་བའི་རྫུ་འཕྲུལ་ཅན། །རོ་ལངས་ཤ་ཟ་བརྒྱ་ཡི་ཐུགས་དམ་བསྐང་། །
སྲིད་རྩེར་འཕྱར་བའི་བང་གིས་ནམ་མཁའ་སྒྲིབ། །བདེ་ལེགས་རྣམ་ཀུན་གཡོ་བའི་
ཕྲུག་ལྕེ་གཡོ། །རྫུ་འཕྲུལ་རི་རབ་འགུལ་བའི་རུ་དར་འདིས། །ནག་པོ་འཁོར་དང་
བཅས་པའི་ཐུགས་དམ་བསྐང་། །འབྲུག་པ་ཀུན་ལེགས་ཀྱིས་ཡར་འབྲོག་སྒོག་
མཁར་དུ་སེར་ཏོག་གདན་ས་པས་བསྐུལ་བའི་ངོར་སྦྱར་པའོ། །
ཡང་འབྲུག་པ་རིན་པོ་ཆེ་ལ་བསྟོད་པ། ངག་དབང་ཆོས་རྒྱལ་ཁྲིམས་
ལུགས་གཉིས་ཀ་མཛད། །འབྲུག་པ་ཀུན་ལེགས་སྤྲང་ཉོག་ཁྱེར་ནས་འདུག །ཕ་
སྤུན་ཡལ་བར་འདོད་དམ་རིན་པོ་ཆེ། །ངག་དབང་ཆོས་རྒྱལ་ཞབས་ལ་གསོལ་བ་
འདེབས། །ཞེས་སོ། །ཡང་རྟོགས་བརྗོད་བསམ་གཏན་དཔལ་བ་ལ་རྒྱ་ནག་གི་
གདན་ འདྲེན་ བྱུང་ ནས་ དབང་ཞུ་ ཟེར་ བ་ ལ་ འཕྲིན་ འདི་འཕུལ་ ནས་ གདའ།
བུམ་པ་མགོ་ཐོག་ཏུ་ཐོགས་པའི་གདུང༌རྒྱུད་ནི་མིན། །དབང་བཞི་སེམས་ལ་་་
བསྐུར་བའི་རྣལ་འབྱོར་པ་ཅིག་ལགས་སོ། ། གསུངས་པ་དེ་ཐག་ཆོད་རང་ཅིག་
འདུག་པ་ལ། འབྲུག་པ་ཀུན་ལེགས་དེ་བདེན་བསམ་ནས་གླུ་འདི་བཏང་ངོ་། །
434



འཛིན་དཀའི་ཕ་ཡུལ་དུ་སྡོད་པའི་ཧོར་འདྲ་མི་སྡེ་ནི་མིན། །རྒྱལ་ཁམས་ཕྱོགས་
མེད་པ་ལ་འགྲིམ་པའི་རྣལ་འབྱོར་པ་ལགས་སོ། ། ཕ་སྤུན་ནང་འཐབ་རྒྱག་པའི་
གདན་ས་འཛིན་མཁན་ནི་མིན། །རྒྱལ་ཁ་གཞན་ལ་སྟེར་བའི་རྣལ་འབྱོར་པ་་་
གཅིག་ལགས་སོ། །ཚུལ་ཁྲིམས་རང་དོན་དུ་བསྲུང་པའི་འཕགས་པ་ཉན་རང་ནི་
མིན། །མི་དགེ་གཞན་དོན་དུ་བསྲུང་བའི་བྱང་ཆུབ་སེམས་པ་ཅིག་ལགས་སོ། །ཐ་
སྙད་སྨིག་སྒྱུ་ལ་ཞེན་པའི་ཚིག་ཕྱིར་འབྲང་མཁན་ནི་མིན། །བརྗོད་མེད་དོན་ལ་ལྟ་
བའི་རྣལ་འབྱོར་པ་ཅིག་ལགས་སོ། །ཉམས་མྱོང་འཇའ་ཚོན་ཞེན་པའི་བླུན་སྒོམ་
སྒོམ་ཆེན་ནི་མིན། །རྟོགས་པ་རྡོག་རུས་ཐུབ་པའི་རྣལ་འབྱོར་པ་ཅིག་ལགས་སོ། །
ཕྱི་རྒྱལ་བསྟན་པ་འཛིན་པའི་ངག་དབང་ཆོས་རྒྱལ་ནི་མིན། །དགྲ་གཉེན་ཁྱད་
པར་མེད་པའི་འབྲུག་པ་ཀུན་ལེགས་ལགས་སོ། །འདྲེ་སྲིན་སེམས་རྒྱུད་དཀྲུག་པའི་
སྤྱོད་ཡུལ་རྟོགས་ལྡན་ནི་མིན། །ཅིར་སྣང་ལྷ་སྐུར་ཤར་བའི་རྣལ་འབྱོར་པ་ཅིག་
ལགས་སོ། །གསང་སྔགས་ཁྲོམ་དུ་གྱེར་པའི་སྔགས་པ་འབག་འཆམས་ནི་མིན། །
སྣང་སྲིད་དཀྱིལ་འཁོར་དུ་རྟོགས་པའི་རྣལ་འབྱོར་པ་ཅིག་ལགས་སོ། །སྟག་ལྤགས་
ཁ་ལྡིང་འཛིན་པའི་གཙང་སྨྱོན་ནི་མིན། །འཇམ་པོས་བུ་མད་གསོ་བའི་བློ་བདེ་གུ་
ཡངས་པ་ལགས་སོ། ། མི་དབང་གོང་མ་མཉེས་པའི་ཁྱི་དཔོན་མགོན་བཀྲས་ནི་
མིན། ། རྒྱལ་ཁམས་ཡོངས་དག་མགུ་བའི་གཅེས་ཕྲུག་ཅིག་ལགས་སོ། ། ཤར་མོས་
ཆུང་མ་འདོན་པའི་དགོན་གསར་ཆོས་རྗེ་ནི་མིན། །འཕྲད་ཚད་ཇོ་མོར་ཞུགས་
པའི་འབྲུག་པ་ཀུན་ལེགས་ལགས་སོ། །རབ་འབྲིང་ཐ་གསུམ་འཁྲིད་པའི་ཞྭ་ནག་
གསེར་མདོངས་ནི་མིན། ། སྐལ་ལྡན་སློབ་མ་བརྟགས་པའི་འབྲུག་པ་ཀུན་ལེགས་
ལགས་སོ། ། སྡུག་ཚིག་ཀུན་ལ་ལོག་པའི་གཉེར་གཞིས་འཛིན་མཁན་ནི་མིན། །
ཀུན་ལ་དག་སྣང་འབྱོངས་པའི་རྣལ་འབྱོར་པ་ཅིག་ལགས་སོ། །བློ་མང་འདུན་མ་
དཀྲུག་པའི་ཕྲལ་སྣང་གདོང་དེད་པ་ནི་མིན། །བརྩམས་པ་མཐའ་རུ་སྐྱེལ་བའི་
435



རྣམ་འབྱོར་པ་ཅིག་ལགས་སོ། ། ཡིད་སྨོན་ཚིག་ལ་རེ་ནས་སྨོན་ལམ་འདེབས་
མཁན་ནི་མིན། །ཚོགས་གཉིས་མངོན་དུ་འགྱུར་ནས་བསམས་ཚད་འགྲུབ་པ་ཅིག་
ལགས་སོ། །ཅེས་འབྲུག་པ་ཀུན་ལེགས་ཀྱིས་སྨྲས་སོ། །
ཡང་། ཞུན་མར་ཆུང་ཀྱང་འདེགས་མཁན་དགོས། །གནས་ལུགས་་་་་
གསལ་རུང་ངོ་སྤྲོད་དགོས། །རྣམ་རྟོག་ཉུང་རུང་དྲན་འཛིན་དགོས། །ལྟ་བ་མཐོ་
རུང་རྟོགས་པ་དགོས། །སྒོམ་པ་བཟང་རུང་དམིགས་མེད་དགོས། །སྤྱད་པ་ཞིབ་
རུང་བློས་བཏང་དགོས། །འབྲས་བུ་ཐོབ་རུང་འཕྲིན་ལས་དགོས། ། ཕ་ཡུལ་་་་
སྤངས་རུང་ཞེན་ལོག་དགོས། །འདི་ཡང་ཀུན་དགའ་ལེགས་པའི་མགྲིན་པ་ལས་
སོ། ། གང་ཞིག་བདག་དང་བདག་ཏུ་མི་དམིགས་ཤིང་། ། ཡོད་དང་མེད་པའི་་
མཐའ་ཚིག་མ་བརྗོད་ཀྱང༌། ། དག་དང་མ་དག་བློ་ཡི་སྤྱོད་ཡུལ་ཏེ། ། ཀློང་ཆེན་
རྒྱལ་བའི་ཐུགས་ལ་མཐའ་དབུས་བྲལ། ། ཐིག་ལེ་ཆེན་པོ་གཅིག་གི་རང་རྩལ་་་
ལས། ། སྣང་ཞིང་སྲིད་པའི་ཆོས་རྣམས་ ཅི་ཡང་འཆར། ། ཞེན་ཅིང་ཨ་འཐས་་་
བདེན་པར་འཛིན་མོད་ཀྱི། །རང་བཞིན་རྟོགས་ན་དེ་དག་གད་མོའི་གནས། །
གང་ཞིག་ལོང་བའི་ཚོགས་རྣམས་འཁར་བ་ཡི། །ཚམ་ཚོམ་རྩིག་པའི་རྨང་ལ་འདྲི་
ཤིང་ཉུལ། །མིག་ལྡན་སྐྱེས་བུ་སྒྱུ་རྩལ་ཕྱོགས་མཐར་ངོམས། །ཚིག་ཚོགས་གོ་བའི་
བྱིས་པ་ཤེས་རབ་ཅན། །མུན་པའི་འབེན་ལ་མདའ་འཕེན་ཇི་བཞིན་ནོ། །གནས་
ལུགས་རྟོགས་པའི་རྟོགས་ལྡན་བླ་མའི་བུ། །ཅིར་སྣང་བདེ་ཆེན་གཉུག་མའི་གར་
གྱིས་རོལ། །ཨ་ཧོ་ཨ་ཧོ་ཨེ་མ་ཨེ་མ་མཚར། །ཅེས་པ་འདི་ཡང་ཡོལ་རིན་ཆེན་གླིང་
དུ་རྒྱགས་ཆུ་རྡོར་མོད་ལ་རོགས་མོ་དཀོན་པ་འདྲས་བྱུང་ནས་ཉི་མ་རིང་བའི་ཅི་
ལབ་འདི་ལབ་མེད་པའི་ཁ་ནས་བྱུང་རྒྱལ་དུ་སྨྲས་པའོ། །རྒྱུ་མཚན་མེད་དོ། །ཀ་
ཨེ་སྦྲང་རྩི་ཟ་བའི་ཁ་ནི་མངའ་ལགས་ཏེ། །ཁ་ཚུལ་མེ་ཏོག་ལེགས་ཀྱང་སྦྲུང་དུག་
སྤོང་དགོས་སོ། །ག་ལེ་འགྲོ་བའི་དོན་ཆེན་མཛད་ལགས་ཏེ། །ང་བདག་འཛིན་པ་
436



མཐའ་དག་འདོར་དགོས་སོ། །ཅ་ཅོ་ཁོང་འཛིན་མང་པོ་མཛད་ལགས་ཏེ། །ཆ་
ལུགས་འདི་ལ་ཆོས་ལུགས་ཅིག་དགོས་སོ། ། ཇ་ཆང་བཏུང་བ་མཚོ་ལྟར་འཁྱིལ་
ལགས་ཏེ། །ཉ་མའི་ཟས་ཟ་ལྡན་གྲོལ་ཡོད་དགོས་སོ། ། ཏ་ར་ཏུ་རེ་ཏུ་ཏ་རེ་ན་
ལེན། ། ཐ་རྒོད་སེམས་ནི་རང་གི་འདུལ་དགོས་སོ། །ད་ལྟ་གྲུབ་མཐའ་སུ་རང་
བཟང་ནའང་། །ནམ་ཕུགས་ཐུབ་ཆེན་གསུང་དང་མཐུན་དགོས་སོ། ། པ་སངས་
ཙམ་གྱི་ཐེག་པ་མཐོ་ནའང་། ། ཕ་རོལ་ཁྱིམ་པའི་ཡ་ལས་བགོས་དགོས་སོ། །བ་
གླང་ལྟ་བུ་འགྲོ་ཚོགས་མང་ནའང༌། ། མ་ལུས་དམིགས་མེད་ངང་ནས་འདྲེན་་་་
དགོས་སོ། །ཙ་ཏ་ཙི་ཏའི་ཉམས་མྱོང་བཟང་ནའང་། །ཚ་གྲང་ཁྱད་བསད་གནས་
ལུགས་སྒོམ་དགོས་སོ། །ཛ་ལང་འཕྲོག་པའི་འདུ་འཕྲོ་མོང་ནའང་། །ཝ་ལྟར་ཞུམ་
པའི་སྙོམས་ལས་སྤོང་དགོས་སོ། །ཞྭ་ཐུལ་གྱོན་པའི་མལ་ཚུགས་ཐུབ་ནའང༌། །ཟ་
ར་ཟི་རའི་བཙུན་ཆུང་འཇོག་དགོས་སོ། །འ་ཅག་དམ་པས་མངགས་པའི་གནས་
རྣམས་སུ། །ཡ་མཚན་དགེ་བའི་བཤེས་ཀྱི་རྗེས་བཟུང་ནས། །ར་ལ་རོ་ལའི་རྣམ་
གཡེང་བློས་བཏང་སྟེ། །ལ་ཝ་པ་ལྟར་འོད་གསལ་ངང་ལ་གནས། ། ཤ་ཝ་ར་ལྟར་
སྙིང་པོའི་དོན་རྟོགས་ནས། །ས་ལྟར་བརྟན་པའི་བྱང་ཆུབ་སེམས་གོམས་ཤོག །
ཧ་ཧ་འདི་འདྲའི་ཉམས་ཀྱི་དགའ་བ་ལ། ། ཨ་དོན་སྐྱེ་མེད་རྟོགས་ན་ཅི་འདྲས་
ཡོང་། །ཅེས་པ་འདི་པཎ་ཆེན་འབུམ་ཕྲག་བརྒྱ་པ་རིན་ཆེན་ཆོས་ཀྱི་དབང་ཕྱུག་ལ།
ཕོ་བྲང་སྡུག་རིར་གསོལ་བྱའི་གྲལ་ལ་སྐུ་རྩེད་ལ་རྩོམ་པ་ཞིག་གི་ངང་གསུང་བ་ལ།
ཇ་གྲལ་ལ་ཕུལ་ དུས་ཕུལ་བ་ཡིན། ཀ་དག་གནས་ལུགས་གཟིགས་རུང་མ་་་་
གཟིགས་རུང་། །ཁ་དོག་དམར་གསེར་རབ་བྱུང་འདྲ་ན་ཡང་། །ག་ལེ་ཆོས་ཀྱི་
གནས་ཚུལ་མ་གཟིགས་ན། །ང་ནི་གྲུབ་མཐའ་སྨྲ་ལ་འགྱུར་དོན་མེད། །ཅ་ཅོའི་
གྲུབ་མཐའ་རང་སར་བདེན་བདེན་འདྲ། ། ཆ་ལུགས་འདི་འདྲའི་མཛད་ལུགས་
གད་མོ་བྲོ། །ཇ་ཆང་དཀོར་ལ་སྲེད་པ་བཀའ་རྒྱུད་མིན། །ཉ་ར་མཛད་རྒྱུའི་སྡོམ་
437



གསུམ་གཙང་མ་རང་། །ཏ་ཐཱའི་བསྟན་འཛིན་རང་ལ་ཇི་ལྟར་ལགས། ། ཐ་མལ་
ཤེས་པ་ཡིན་པས་ཆོག་འདི་ཟབ། ། ད་ནི་ཅི་འདྲ་བསམ་ནའང་མཉམ་བཞག་་་
འདུག། ན་མེད་སོ་དཀར་དཀོར་འདི་རྒྱུད་སྡེ་ནས། ། པ་ར་པུ་རེའི་སྨྱོན་སྤྱོད་
ཡིན་པར་གསུངས། །ཕ་རོལ་ཕྱིན་དུས་འདི་ལ་ཅང་ཕོད་དམ། །བ་མིན་འབྲི་མིན་
གཉིས་ཀར་བསྲེས་ན་འོང་། །མ་རབས་སུ་ཡིན་རང་ལུགས་བོར་ན་ཡིན། །ཙ་རི་
ཏྲ་ལ་ནམ་ཡང་སྨོད་མ་མྱོང་། །ཚ་བ་རོང་གིས་ཁམས་བཙུན་ཁ་ཅིག་དང༌། །ཛ་
ལང་དགེ་བཤེས་གནས་ཆེན་སྐོར་བ་འདི། ། ཝ་མོ་ གྲོག་སྦུག་སྐྱག་སྐམ་འཚོལ་་་
འདྲར་མཐོང༌། །ཞྭ་ལྟར་བསྟེན་འོས་རིགས་ཀྱི་བདག་པོ་ལ། །ཟ་མ་ཕུད་ཀྱི་མཆོད་
པ་ག་ན་མཆིས། །འ་ཅག་སྐྱོན་མཚང་ཁོ་ན་འཚོལ་མཛད་པའི། །ཡ་མཚན་ཕྱོགས་
ཀྱི་དངོས་གྲུབ་རྒྱང་ཁྱིས་ཟ། །ར་མ་ཕ་སོགས་གྲུབ་ཆེན་ཐམས་ཅད་ཀྱིས། །ལ་ལུང་
ཐམས་ཅད་སེམས་ཀྱི་རོལ་བར་གཟིགས། ། ཤ་འཇམ་འདུག་ན་སྡོམ་པ་འབགས་
ཀྱིས་གསོ། །ས་སྐྱའི་བསྟན་པ་གུ་རུམ་མཛོད་དུ་སྦས། །ཧ་ཧ་འདི་འདྲའི་བསྟན་པ་
རྨད་ཀྱི་ཆོས། ། ཨ་དོན་སྐྱེ་མེད་མིང་གི་ལྷག་མར་བྱས། །ཨེ་ཝཾ། ཅེས་པ་འདི་
ཡང་གྲལ་དེར་སྐུ་རྩེད་ཞུས་སོ། །དེ་ཞུ་བའི་རྒྱུ་མཚན་ཆོས་རྗེ་རབ་འབྱམས་པ་དེ་ས་
སྐྱ་པ་ལས་བཀའ་བརྒྱུད་པ་ལ་ཞེན་ཆེ་བ་གནང་གི་འདུག་པས་སོ། །
ཡང་དེར། སྐུ་མདུན་རང་གི་རྗེ་འབུམ་རམ་པ་རིན་ཆེན་ཆོས་ཀྱི་དབང་
ཕྱུག་དང༌། བདག་འབྲུག་པ་ཀུན་ལེགས་གཉིས་ལ་བཀའ་གཟུའི་མགུར་གནང་
བ་ལ། ཀ་དག་གནས་ལུགས་རྟོགས་པའི་གྲུབ་ཆེན་དང༌། །ཁ་བ་ཅན་གྱི་གླེགས་
བམ་གཅིག་བུ་བ། །ག་ལ་བ་དེར་ལེགས་གཟུའི་ཚིག་འདི་འབུལ། །ང་ནི་མཁས་
གྲུབ་གཉིས་ལ་རྗེས་ཡི་རང་། །ཅ་རེ་གནས་པའི་གཞི་གནས་ཤིན་སྦྱང་དང་། །ཆ་
ཤས་གསལ་བའི་ལྟག་མཐོང་ཉི་མ་གཉིས། །ཇ་སོགས་འདོད་ཡོན་ཚོགས་ཀྱི་འཁོར་
ལོ་བསྐོར། །ཉ་གང་ཟླ་བ་ལྟ་བུ་གྲུབ་ཆེན་རྒྱལ། །ཏ་ཐཱའི་ག་ཐའི་གྲུབ་ཆེན་མ་ལུས་
438



པ། །ཐ་མལ་མིག་སྔར་དགེ་བའི་བཤེས་ཀྱི་གཟུགས། །ད་ལྟ་ཀུན་མཁྱེན་གཉིས་པ་
ལྟ་བུའི་རྗེ། །ན་རོ་ཤཱནྡེ་པ་སོགས་མཁས་པ་རྒྱལ། །པ་ཝ་སངས་འདྲའི་གྲུབ་པའི་
ཁྱུ་མཆོག་ཁྱོད། །ཕ་རོལ་གཞན་གྱི་མཐོང་ཐོས་དོན་ཡོད་པར། །བ་ར་ན་སེར་ཐུབ་
པའི་དབང་པོ་བཞིན། ། མ་ལུས་འགྲོ་བའི་འདྲེན་པ་མཛད་དེ་རྒྱལ། ། ཙཱ་རི་ཏྲ་
སོགས་གནས་ཆེན་ཉུལ་བ་དང༌། ། ཚ་གདུང་སེལ་བའི་འོད་གསལ་རྣལ་འབྱོར་
གྱིས། །ཛ་ལང་གདུལ་དཀའི་སེམས་རྒྱུད་འདུལ་མཛད་པའི། ། ཝ་ལེར་ཆོས་ཀུན་
མཁྱེན་པའི་བཤེས་གཉེན་རྒྱལ། །ཞྭ་ལོར་དམར་བའི་འགྲོ་ལ་ལྷག་པར་བརྩེ། །ཟ་
མ་ནོར་ལ་སྲེད་ཞེན་དྲི་མ་སྤངས། །འ་ལེ་འོ་ལེ་ཕྲ་ཞིབ་འབྱེད་པ་ལ། ། ཡ་མཚན་
དངོས་གྲུབ་བརྙེས་པ་གང་དེ་རྒྱལ། །ར་བ་དཀར་པོའི་ནང་འདིར་འཁོར་བ་ཡི། །
འབུམ་རམ་མིན་པར་ཀུན་གྱི་མཁས་པར་མཐོང་། །ཤཱ་རིའི་བུ་ལྟར་བསྟན་འཛིན་
གང་དེ་ནི། །ས་སྟེང་འདི་ན་འབུམ་ཕྲག་བརྒྱ་པར་གྲགས། །ཧ་ཧའི་བཞད་སྒྲ་ཅན་
གྱི་ཚིགས་བཅད་འདི། །ཨ་ཧམ་བདེ་སྟོང་རོལ་པའི་གར་བརྒྱས་འབུལ། །ས་ར་ཧ་
ཡི་ལྟ་བ་ཉམས་བཞེས་ནས། །ས་སྐྱ་པཎྜི་ཏ་ལ་སྡང་བཞེད་ཀྱིས། །ས་སྟེང་འདིར་
ནི་ཆོས་ཉམས་ཆུང་བར་མཐོང་། །ས་བཅུའི་དབང་ཕྱུག་ཁྱེད་ཀྱིས་ཆགས་སྡང་
སྤོངས། །ས་སྐྱ་པ་ཡི་བསྟན་འཛིན་མཆོག་གྱུར་ནས། །ས་སྐྱ་འབྲི་གུང་པ་ལ་ཞེན་
པ་འདི། ། ས་པཎ་དོན་གྱི་འགོག་པའི་ལེགས་བཤད་རྣམས། །ས་སྟེང་འདིར་ནི་
མཆེད་པར་མ་གྱུར་ཅིག ། ཅེས་སྐུ་མདུན་རང་གིས་གསུངས་སོ། །
ཨེ་མ། ཀེ་ལ་ཤ་འདིར་སྔོན་དུས་མ་བྱུང་བའི། །རྒྱལ་དང་རྒྱལ་བའི་སྲས་
ལ་གཏམ་དུ་ནི། །མཚར་བའི་མཆིད་གང་ཡར་གྱི་དགའ་བ་ལ། །འདི་སྐད་འཚེར་
འདིར་ཡ་མཚན་ཉ་གང་ངོ༌། །དང་པོ་ཐུབ་པའི་གསུང་ལ་ཅོ་འདྲི་བ། །མུ་སྟེགས་
རང་གཞུང་ཁོ་ན་འོས་པ་ཡིན། །དེང་དུས་འགའ་ཞིག་མདུན་གྱི་མེ་འཁྱེར་ལ། །ཁ་
སྨོད་པད་མའི་ཚིག་མདས་དུས་མཐའི་མེ། །རྣམ་དག་མིང་གིས་ཆོས་སྐུ་ཆེན་པོར་
439



བཏང་། །རྣམ་རྟོག་བརྟག་པས་ཆོས་སྐུ་ལང་ལ་ཤོར། །གཡོག་གི་མིང་གིས་དཔོན་
པོ་བྱུང་བ་འདི། ། སྟོན་པའི་ཆོས་འདི་བཟང་ངན་བྱས་ བསམ་ སྙམ། ། བཀའ་་༌་
བརྒྱུད་བསྟན་པ་ཐུབ་པའི་རང་གཞུང་ལ། ། རང་རང་བློ་ཡི་སྒྲོ་སྐུར་འདེབས་པ་
ཀུན། །རང་གིས་རང་ཉིད་རྒྱུ་མ་འདོན་པ་ལ། །བཀའ་བརྒྱུད་དཔའ་བོ་གཡོ་མེད་
བརྟན་པར་བཞུགས། །ཞེས་པ་འདི་འབྲུག་པ་ཀུན་ལེགས་པས། །བཀའ་བརྒྱུད་
པར་ཁ་ཟེར་བ་འགའ་ཞིག་ལ་སྨྲས་སོ། །
ན་མོ། གཉུག་མའི་ཡིད་འདིས་ཡིད་ལ་ལྟ་བ་ག་ན་འོང་། །དཔེར་ན་རལ་
གྲི་རང་གི་སོ་ཡིས་རང་ཉིད་ཆོད་པ་མི་སྲིད་དོ། ། རང་གི་མིག་འབྲས་རང་གིས་
མཐོང་བ་ག་ལ་སྲིད། །དཔེར་ན་ལུས་ཀྱི་དབང་པོ་གཅིག་གིས་གཅིག་འཚོ་ཤེས་པ་
མ་ཡིན་ནོ། །ཞེས་པ་འདི་ཡང་འབྲུག་པ་ཀུན་ལེགས་ཀྱིས་བྱུང་རྒྱལ་དུ་སྨྲས་སོ། །
རྗེ་རིན་པོ་ཆེ་ལ་སྐྱབས་སུ་མཆིའོ། ། ལྷག་བསམ་རྩ་བརྟན་ས་གཞིའི་སྟེང་གནས་
ཤིང༌། ། ཡལ་འདབ་ཕྱོགས་འཕྱོ་བསྟན་འཛིན་འབྲས་བུས་བརྗིད། ། དེ་ཚེ་་་་
ཚོགས་མཐའ་དག་དེར་འདུས་ནས། ། གཏམ་གྱི་འཕྲེང་བ་འདི་དག་གླེང་བར་
སྣང་། །བྱ་རྣམས་འགའ་ཞིག་ཙན་དན་དཀར་པོ་ལེགས། །འགའ་ཞིག་ན་རེ་ཙན་
དན་དམར་པོ་སྐད། །བྱ་གཞན་མཐུན་པ་དཔག་བསམ་སྡོང་པོ་ལེགས། །དེ་ཚོ་
མཁའ་ལ་ཡ་མཚན་སྤྲུལ་པའི་བྱ། ། ལུས་པོ་གསེར་ལ་ ཐབས་ཤེས་གཡུ་ གཤོག་་་
ཅན། །མི་སྨྲའི་ནགས་ནས་ད་ནས་སོང་ངོ་ལོ། ། ཀྱི་ཁྱེད་རྣམས་ཤིང་འདི་མ་ཤེས་
སམ། །ལེགས་པར་གླེང་བྱ་ཡིད་ལ་ཞོག་ཅིག་ཀྱེ། །དང་པོ་དཔག་བསམ་རིན་ཆེན་
འབྲས་བུའི་སར། ། སོང་བ་ཙན་དན་ཕྲུ་གུའི་འདབས་སུ་ཉལ། ། སྐྱེ་དུས་དཔག་
བསམ་ རང་གི་གཟུགས་ལ་འཁྲིལ། ། ད་ ལྟ་ སྤྲུལ་པའི་སྙིང་པོར་འགྲོ་ལ་ཁད། །
དཔག་བསམ་དྲི་མ་ཅུང་ཟད་མ་ཡལ་བའི། ། སྦྲུལ་སྙིང་ལ་ནི་ཟུར་ཙམ་སྐྱོན་པ་
ཡོད། །ས་བོན་དཔག་བསམ་ཡིན་པས་ལན་པ་འདྲ། །དེ་གཉིས་ཇི་ལྟར་ཡིན་རུང་
440



ཆོག་པ་ཡོད། ། བྱ་ཚོགས་ཁྱེད་རང་འབྲས་བུ་ལོངས་ཞིག་དང་། ། རང་རང་་་་་་
གཟུགས་ལ་རང་གཅུད་རང་སར་ཡོད། །ཅི་ཡིན་བརྩད་གཅོད་མ་བྱེད་གསོལ་བ་
ཐོབ། །ཁོ་རང་སུ་ཡིན་དམ་ཆོས་གང་འཆད་རུང་། །ངེད་རང་རྣམས་ལ་མཆོག་ཏུ་
ཕན་པར་གྱུར། །ཟེར་ནས་འཕུར་སོང་ངོ༌། །ཅེས་པ་འདི་སྒུག་ལ་ཆོས་རྗེས་ཁྱེད་
གྲུབ་མཐའ་གང་ལ་ཐུགས་ཞེན་ཆེ་ཞུས་པ་ལ་འབྲུག་པ་ཀུན་ལེགས་ཀྱིས་ཧོར་ཆོལ་
དུ་སྨྲས་སོ། །
(སྙུག་ལ་ཆོས་རྗེས་དྲི་བ་གནང་བའི་ལན་རྣལ་འབྱོར་ཀུན་དགའ་ལེགས་
པའི་ལེགས་བཤད་རྡོ་རྗེའི་ལུ་གུ་བརྒྱུད་དྲི་ལན་སྙིང་གི་མུན་སེལ་ཞེས་བྱ་བར་
གསལ་)
གྲུབ་མཆོག་ཆོས་ཀྱི་རྒྱལ་པོ་རིན་པོ་ཆེ། །བདག་སོགས་འགྲོ་འདིའི་བླ་མ་
སངས་རྒྱས་དངོས། ། སྙིང་ནས་གསོལ་བཏབ་གུས་པས་ཐལ་སྦྱར་ནས། །གསོལ་
བ་འདེབས་སོ་ཐུགས་རྗེའི་སྤྱན་གྱིས་གཟིགས། །གནས་ལུགས་ནམ་མཁའི་མཐར་
ཐུག་མ་རྟོགས་པའི། །གོ་བའི་སྤྲིན་ཕུང་ནམ་མཁའ་མཉམ་འདྲ་འདིས། །བདག་
ཉིད་མཁའ་ལྟར་བཟུང་ནས་ཕུལ་བ་ལགས། །མཁྱེན་རབ་ནམ་མཁའི་སྙིང་པོས་
བཟོད་པར་བཞེས། ། ཕྱག་རྒྱ་ཆེན་པོ་ཟེར་བ་ཅི་ནས་ཀྱང་ཡིན་ལགས། སྤྱིར་
རང་སེམས་དང་གཞན་སེམས་ལ་འབྱེད་རྒྱུ་མི་འདུག་སྟེ། གཞན་མའི་སེམས་ལ་
ལྟར་འགྲོ་མི་དགོས་པར། རང་ལ་ཡོད་པ་འདི་གཏན་ལ་ཕབ་པས། གཞན་
ཐམས་ཅད་དེ་དང་ཆོས་གཅིག་པས་ན། འདིར་རང་སེམས་འདི་ཇི་ལྟ་བར་ངོས་
འཛིན་པར་བྱ་བ་ཡིན་ཏེ། སེམས་ཞེས་པ་དང་། རྣམ་ཤེས་ཞེས་པ་དོན་གཅིག་
པ་ལགས། འདི་ཉིད་འཁྲུལ་བ་ཡིན་པས་ལྷན་ཅིག་སྐྱེ་བ་མི་བཏུབ་གསུང་བ་སྣང་
སྟེ། ངེད་ཀྱི་གོ་བ་ལ། གང་ཟག་གི་བློ་ལ་ཤོང་ན། སེམས་འདི་འཁྲུལ་བ།
དེའི་གནས་ལུགས་སམ་རང་བཞིན་ཆོས་སྐུ་དེ་གཉིས་ངོ་བོ་གཅིག་པ་ལ་ལྷན་གཅིག་
441



སྐྱེ་བ་ཟེར་བ་བྱས་ན་བདེ་བ་གཅིག་འོང་སྟེ། དེ་ལྟར་མི་དགོས། གང་གི་བློ་ལ་
ཤོང་ན། སེམས་འདི་འཁྲུལ་བ། དེའི་གནས་ལུགས་སམ་རང་བཞིན་ཆོས་སྐུ་
དེ་ངོ་བོ་གཅིག་པ་ལ་ལྷན་གཅིག་སྐྱེ་བ་ཟེར་བ་བྱས་ན་བདེ་བ་གཅིག་ཡོང་སྟེ། དེ་
ལྟར་མ་དགོས། བློའི་གཏད་སོ་མ་ཤོར་བར་དགོས་པ་ཡིན། འཁྲུལ་པ་དེ་ཀ་
བྱེད་མཁན་སུ་ཡིན། སྒྱུ་མའི་རྟ་གླང་རྣམས་སྒྱུ་མ་མཁན་པོའི་སྤྲུལ་པ་ཡིན་མོད།
འཁྲུལ་ པ་དེ་ལ་ གཞི་ མེད། རྩ་ བ་ མེད། གནས་ པ་ མེད། འོང་བ་མེད།
འགྲོ་བ་མེད། ཆོས་སྐུ་རང་ཡིན། གནས་པ་དང༌། འགྲོ་འོང་ཡོད་མེད།
འདི་རྣམས་ཁ་བྲལ་མ་མྱོང་བ་རེད། ལྷན་སྐྱེས་ཟེར་བ་ལགས། ལྷན་སྐྱེས་གཞི་
ལ་དེ་ལྟར་ཡིན་པ་ལ་ཡིན་པར་ངོ་ཤེས་དགོས། ངོ་ཤེས་པའི་གནས་ལ། བླ་མའི་
མན་ངག་གི་གནད་སོ་མར་འཇོག་པ་ལས་ཟབ་པ་མེད། སོ་མ་ཞེས་པ་ལ། སྤྱིར་
གྱིས་མང་པོ་འདུག་སྟེ། ད་ལན་ལས་མི་འཆོལ་བ་ལ་ཟེར་བ་ལགས། སེམས་ལ་
ལས་མ་བཅོལ་བར་རང་ལུགས་སུ་བཞག་པས་ཕྱག་སྟོང་པ་ཉིད་དང་། དེ་ལས་
མི་འདའ་བས་ན་རྒྱ་དེའི་གོང་ན་གཞན་མེད་པའི་ཆེན་པོ་ཟེར་བའི་ཆོས་འདི་་
འདྲའི་མིང་ལེགས་པོ་ཅིག་བྱུང་འདུག དེ་ཉམས་སུ་ལེན་པ་ལ་ཞི་གནས་ལྷག་
མཐོང་གིས་ངོ་འཛིན་ཨོམ་ཏིག་པ་དེ་གང་ཡིན་ན་བཀའ་ཕེབས་པ། དེ་ཉམས་སུ་
ལེན་པ་ལ། གྲུབ་མཐའ་སྨྲ་བ་དང་། སྒོམ་ཆེན་དང༌། རྟོགས་ལྡན་དང་།
སྔགས་པ་སོགས་ཐ་དད་ནས་འདོད་ཕྱོགས་བསམ་གྱིས་མི་ཁྱབ་པ་ཡོད་ཚོད་འདུག
འམ་བུའི་ཡིད་ལ་མཚན་ལྡན་གྱི་བླ་མ་དམ་པ་གཅིག་ལ། འཆི་བ་མི་རྟག་པ་དང་
འཁོར་བའི་སྡུག་བསྔལ་དྲན་པའི་སེམས། སྐྱེས་བུ་ནག་ཅན་བཙོན་དོང་ནས་
འབྲོས་པ་ལྟ་བུའི་བརྩོན་འགྲུས་ཀྱིས་གསོལ་བ་བཏབ་ལ། སྙིང་ཁོང་རུས་པའི་
གཏིང་ནས་ལུས་ངག་ཡིད་གསུམ་ལྟོས་པ་མེད་པར་ཕུལ་ལ། མཚན་མའི་བྱ་བ་
ཐམས་ཅད་བཏང་སྟེ་གང་ཡང་བློས་མ་བཅོས་པར་བཞག་པས་ཡིད་ཀྱི་འཛིན་པ་
442



ཐམས་ཅད་དང་བྲལ་ནས་ནམ་མཁའ་དྭངས་པ་ལྟར་ས་ལེ་བ་ནི་ཞི་གནས་སྐྱོན་
མེད་པ་ ལགས། ངེད་ཀྱི་ ལྷག་མཐོང་ནི། སེམས་ངོ་བོ་ མཐོང་བ་ལ་བྱ་སྟེ།
སེམས་ངོ་རྣལ་མ་མཐོང་བ་ལ་འདི་འདྲས་ཡོད་ལས་ཆེ་ལགས། འཁོར་འདས་ཀྱི་
ཆོས་ཐམས་ཅད་ཀྱི་གནས་ལུགས་ལ་གསལ་བཞག་དང་བྲི་གང་མེད་པར་ཡེ་ཤེས་
ཆེན་པོ་གཅིག་གི་རོལ་བར་ཤར་ནས་འདི་ནི་བདེ་བ། འདི་ནི་གསལ་བ། འདི་
ནི་མ་བཅོས་པ། འདི་ནི་བཅོས་མ་ཞེས་པའི་ཐ་སྙད་དང་བྲལ་ཞིང་། བདེ་བ་
བྱས་རུང་མི་ལྟོ་བ། རྩ་བ་བྲལ་ནས་མཁན་པོ་སྟོར། བྱ་རྒྱུ་ཟད་དེ་སྡུག་བསྔལ་
བྱས་ཀྱང་མི་ལྟོ་བ། སྡུག་བདོ་ཙ་ན་སྐྱིད་པའི་སྒང་། འཐིབས་བདོ་ཙ་ན་གསལ་
བའི་ངང་། འཕྲོ་བདོ་ཙ་ན་གནས་པའི་དྲག་ཤོས་དེ་འདྲ་ཅིག་གི་མཚང་རིག་སྟེ་
སྤྲོས་དང་མ་སྤྲོས་ཐམས་ཅད་དུ་ཤིན་ཏུ་གསལ་ལམ་ཤིན་ཏུ་འཐིབས་ཀྱང་སྤང་བློ་
མེད་པའི་ཁོ་རང་དུ་ཤེས་པ་ཁོ་རང་ཡང་འདི་ཡིན་མེད་ལ། མེད་པ་ཡང་གང་
ཡིན་མ་ཤེས་པ། ཡིན་ནི་ཡིན་པ། སྐྱིད་ནི་སྐྱིད་པ། བདེ་བ་ནི་འདི་ལས་ཆེ་
བ། ལབས་པས་ནི་མི་ཆོག་པ། མཐར་ཐུག་ཙ་ན་ཟེར་རྒྱུ་ཟད་ནས་མིག་ཧྲིག་
ཧྲིག་པ། སྨྲ་སྙིང་འདོད་ལ་སྨྲ་མི་ཤེས་པ། མོན་པའི་ཁ་བཅོས་གང་ཡིན་འདི་
དང་འདི་ཡིན་མེད་ཟེར་བ། སངས་རྒྱས་དང་ཆོས་དང་དགེ་འདུན་རང་ཡིན་པ།
གཞན་ན་ཡོད་བྱས་རུང་ རང་ལ་འཁོར་བ། ཡོད་རུང་ཡོད་པར་མི་ཞེན་པ།
ངའི་སྒོམ་འདི་ཡིན་སྤྱོད་པ་སངས་རྒྱས་ཀྱི་རྩར་བཞག་ན་སངས་རྒྱས་དང་འགྲེ་བ།
བྱང་ཆུབ་སེམས་པའི་རྩར་བཞག་ན་བྱང་ཆུབ་སེམས་པ་དང་འགྲེ་བ། ཁྱིམ་པའི་
རྩར་བཞག་ན་ཁྱིམ་པ་དང་འགྲེ་བ། བྱིས་རྩར་བཞག་ན་བྱིས་པ་དང་འགྲོ་བ།
ནང་དུ་ཀུན་དང་མི་འགྲེ་བ། ད་ཅི་སྐད་ལབ་པ་དྲག་གམ། ད་རུང་ལབ་རྒྱུ་
འདྲ་ཡོད་པ་འདྲ་སྟེ། དེ་འདྲ་ཅིག་ལ་སེམས་ངོ་རྣལ་མ་ཤེས་པ་ཟེར་བ་ཡིན་ནམ་
བསམ་ལགས། དྲན་པ་ཡེངས་མེད་ལས་ལྷག་པའི་སྒོམ་རྒྱུ་མེད་དམ། བཀའ་
443



ལུང་ཕེབས་པ་ལ་གོང་གི་རྟོགས་ན་དེ་སྐྱོང་བ་དྲན་པ་དགོས་པ་འདྲ་སྣང་ལགས།
དྲན་པ་ལ་དབྱེ་ན། གཟུང་དྲན་སྟོང་དྲན་ཡང་དག་ནི་དྲན་པ་བློ་འདས་ཀྱི་དྲན་
པ་འདིར་མ་འདུས་པའི་དྲན་པ་ནི་མེད་ལ། རྩེ་གཅིག་སྤྲོས་བྲལ་རོ་གཅིག་སྒོམ་
མེད་བཞི་པོ་འདི་དྲན་པ་ཡིན་པ་འདུག་ལགས། དྲན་པ་གསུམ་པོ་ལས་ལྷག་པ་
ནི་ཡོད་པའི་ལུགས་མིན། བློ་འདས་ཀྱི་དྲན་པ་ལས་གཞན་པའི་དྲན་པ་ནི་ཡོང་
ཡང་མི་ཡོང་། བྱུང་ཡང་ཅི་ཡིན་མི་ཤེས་པས་འམ་བུས་ཞུ་མི་ཤེས། ལམ་སྐབས་
ཀྱི་ཕྱེ་བ་མ་གཏོགས་དེ་བཞིན་ཉིད་ལ་དྲན་པའི་སྤུ་རིས་མི་འདུག བྱས་རུང་ཁོ་
རང་གི་བྱ་བ་ཡིན་པས་འགག་དོན་ཡང་མི་འདུག་ལ། གནས་ལུགས་ཀྱི་བཞུགས་
ཚུལ་རང་གང་ཡིན་བཀའ་ཕེབས་པ་ལ་བཞུགས་ཚུལ། གདོད་ནས་སྐྱེ་མེད་རྣམ་
པ་ནི་རེས་སྐྱིད་པོ་མྱོང་། རེས་སྡུག་པོ་མྱོང་། རེས་ལུང་མ་བསྟན། ད་ལབས་
པས་མི་ཟིན་པ་འདུག་ལ། ལབ་རྒྱུ་ཡང་མི་འདུག དེ་འདྲ་ཅིག་གནས་ལུགས་
ཟེར་བའི་ལགས། འམ་བུ་ནི་ཡིན་པར་བྱེད། སྣང་བ་ལས་གཞན་པའི་སྟོང་པ་
གང་འདྲ་ཞིག་སྟོང་པ་ལས་གཞན་པའི་སྣང་བ་གང་གསུངས་པའི་བཀའ་ཕེབས་པ་
ལ། སྣང་བ་ངོས་བཟུང་། སྟོང་པ་ངོས་བཟུང་ན་གཉིས་ཡོང་ངོ་འདྲ་བ་ཅིག་ལ་
འདི་གཉིས་ལ་བྱ་ཁྲལ་བྱུང་ན་བྱི་སོ་ངོམ། བྱི་ཁྲལ་བྱུང་ན་བྱ་གཤོག་སྟོན་གྱི་
འདུག་པས་འདི་ལ་ངའི་ལུང་ལ་རྟགས་མ་སོང་བས་ཞུ་མ་ཤེས། སྒོམ་ཆེན་སྐྱེ་
རག་ཡར་འཆིང་ཀུན་གསལ་སྟོང་བློ་བྲལ་རྗེན་པ་འདི་ལ་ཕལ་གྱི་དངོས་གཞིར་
འདོད་ནའང་། གསལ་སྟོང་བློ་བྲལ་རྗེན་པ་འདི་ལ་དེ་ཡིན། དེ་མ་ཡིན། དེ་
དེ་འདྲས་འདུག དེ་ལའང་དེར་མ་ཡིན། གང་དུ་འང་ངོ་སྤྲོད་རྒྱུ་ཡོད་ལ།
གང་ཡང་བསྟན་དུ་མེད་པའི་ཡ་ཆ་ཀོ་ཆ་མགོ་ན་ཡ་མ་འཁྱུག་པ་གཅིག་གདའ་བ།
གང་ཡིན་བཀའ་ཕེབས་པ། སྐེ་རག་ཡར་འཆིང་མར་འཆིང་ལ་འདི་འདྲས་ཡོད་
ལ། ད་ལྟ་སྒོམ་ཆེན་སྒོམ་བཟང་ལ་ལ་སྐྱེ་རག་ཡར་འཆིང་ཟེར་བའི་ངེས་པ་མི་
444



འདུག་ལགས། རྣལ་འབྱོར་གོས་ཧྲུལ་བ། ལྟོ་དཀོན་པ། གནས་ལུགས་་་
རྟོགས་པ། དྲང་ངེས་ཕྱེད་པ། གྲལ་གཤམ་ན་གནས་པ། ཡོན་ཏན་སྦེད་པ།
དེས་ཆོས་ཀྱི་གནས་ལུགས་རྟོགས་པ་ལགས། བཀའ་བརྒྱུད་རིན་པོ་ཆེའི་གྲུབ་
མཐའ་འདི་ཡིན་ལྟ་བ་འདི་ཡིན་དང༌། སྒོམ་པ་འདི། སྤྱོད་པ། འབྲས་བུ་
འདི་ཡིན་བྱས་ལེགས་བྱས་ན་ཁོ་རང་ལ་དོ་བ་ ཅིག་འདུག་ཟེར་བ་མ་གཏོགས།
བཀའ་བརྒྱུད་ཀྱི་གྲུབ་མཐའ་ཡིན་པ་མི་འདུག་ཟེར། རྟ་ཞོན་དེར་གྱོན་པའམ་
དཔོན་པོའི་སྲས་སམ་གཅེས་ཕྲུག་ལང་ལ་ཤོར་བའམ། རིགས་གཅིག་ལ་ཡོན་
ཏན་ མ་ སྐྱེས་ ཀྱང་ ཡོན་ བདག་ གིས་ ཅི་ སྟེར་ རམ་ བསམ་ བསྡད་ པ་ གཅིག་ གམ།
དུས་ཚོད་དང་མ་འབྲེལ་བའི་མི་སྤྱོད་པ་ཟེར་པའི་སྨྱོན་པའམ་རུས་པ་ཆེན་པོའི་
གདུང་རྒྱུད་ཟེར་བའི་རྡོ་ཁྲི་ལ་སྟེགས་བཅས་པ་ཅིག་གིས་སྨྲས་ན། ཁོང་རྣམ་པའི་
གྲུབ་མཐའ་འདི་ཡིན་ཟེར་ནས་བདེན་པའི་ལུགས་བྱེད་ཀྱི་འདུག གསལ་འདི་
ཤིན་ཏུ་ལེགས་པ་ཡིན། གསལ་སྟོང་འདི་བློ་བྲལ་སྟོན་པའི་མེ་ལོང་ལགས། མེ་
ལོང་གིས་ལད་མོའི་བློ་བྲལ་གྱིས་གསལ་སྟོང་ལ་ལྟ་བ་མིན་ཏེ། བློ་བྲལ་འདིས་
གསལ་སྟོང་སྤོང་མི་ཐུབ། གསལ་སྟོང་གིས་བློ་བྲལ་ལ་ལེགས་པོ་རང་མ་བྱས།
བློ་ བྲལ་ གང༌ དུ་ འགྲོ་ ཡང་ གསལ་ སྟོང་ ལ་ མི་ བཟང་ བྱས་ ནས་ བྲལ་ མ་ མྱོང་།
གསལ་སྟོང་ཁོ་བློ་བྲལ་གྱི་ཕུགས་ཀྱི་རྟེན་ཡིན་རུང་། འཕྲལ་བརྩེ་བའང་མི་འདུག་
པས་མཉམ་པོར་འོང་ནི་དཀའ་བ་ཅིག་འདུག་ལགས། རྗེན་པ་ནི་མི་ཡི་གཟུགས་
ལ་ གོས་མེད་པ་བཞིན་བློ་བྲལ་ལ་ཉམས་ཀྱིས་ མ་ གོས་ པ་ལ་ཟེར་ལ་ཆེ་ལགས།
དེས་ན་གསལ་སྟོང་གི་རྒྱབ་བློ་བྲལ་རྗེན་པ་དང་མ་བྲལ་ན་ཉམས་ལེན་གྱི་དངོས་
གཞི་མི་ཚད་སྔོན་འགྲོ་དངོས་གཞི་རྗེས་གསུམ་ཀ་དགེ་བ་ཡིན་ལ། ང་ནི་ས་སྐྱ་
པའི་དགེ་བ་གསུམ་པོ་འདི། དཀར་པོ་རྣམ་གསུམ་གྲུབ་པ་ཐོབ་པ་དེས་མཛད་
དམ། ས་པཎ་མི་ཤེས་དགུ་ཤེས་དེས་བྱས་བསམ། གང་ཡིན་ཀྱང་ལེགས་པོ་
445



བྱུང་ཡང་། ཐོག་མཐའ་བར་གསུམ་དུ་དགེ་ན་ཆོས་འདི་རྣམ་དག་མིན་པ་བུད།
ཆོས་འདི་འདྲ་བྱུང་ན། བགྲོ་གླེང་མི་ཤེས་པ་ཙོ་ཡང་གཤོག་བཟར་ལིང་ལིང་ལོས་
བྱེད། ས་པཎ་ཆོས་འདི་འདུག་པས་དད་པ་རབ་འདྲ་ཅིག་བྱུང་། གཞན་སྡོམ་
གསུམ་རབ་དབྱེ་དང་ཚོ་ལ་ཕྱི་ཡག་པོ་འདུག ལ་ལ་ནམ་གོ་བ་སོགས་དད་པ་
ལོག་རྟེན་འདུག གོ་བ་ཚོའང་ཚིག་པ་ཟ་སེ་བའང་འདུག བློ་བྲལ་ལ་དེ་ཡི་
དམ་ཡིན་ཟེར་བ་དེ་འདྲས་འདུག དེའང་དེར་མ་ཡིན་ཟེར་བ་འདི་ཞེ་ལོག་པ།
རྣམ་རྟོག་གིས་བཙོས་པའི་རྐུབ་སྐམ་ཤེས་རབ་ཆེ་ཆེ་མོ། དབྱེ་དྭངས་ཤེས་ཤེས་མོ་
འགའ་རེ་ཟེར་བའང་སྣང་སྟེ། ཡིན་དང་མིན་དང་འདི་ཚེ། ཡང་ན་རིག་ཐོག་
ནས་མ་སྤང་རང་གྲོལ་ལ། ཡིན་མིན་ལ་འཛིན་པ་མ་ཞུགས་པའི་ངང་ནས་དོར་
བ་གྱིས། གཞན་ཚིག་གིས་འབྱེད་པའི་ཕྱག་རྒྱ་འདྲ་བ་ཅིག་ལ་ཞུ། ཐ་སྙད་པ་ཚེ་
རང་གིས་འཕྱིད་པས་ཞལ་མ་མང་། གང་དུའང་ངོ་སྤྲོད་རྒྱུ་ལོས་ཡོང་། ངོ་སྤྲོད་
གང་གའི་ཀླུང་གི་བྱེ་མས་ཀྱང་བགྲང་བར་མི་ནུས། ངོ་བོ་ནམ་མཁའ་ལྟ་བུ་དེ་ནི་
གཟུགས་བགྲང་གིས་མི་ལང་པའི་བདག་པོ། དཔེར་ན་ཇི་སྙེད་ཅིག་ནི་རྣམ་པ་
འཆར་བས་ཐ་དད་དུ་རྟེན་འབྲེལ་ལ་ངོ་སྤྲོད་ནའང་འགལ་བ་མེད། ལར་རྟེན་
འབྲེལ་གྱིས་དྲག་ཆོས་ཆིག་ཆོག རྟོག་པ་ཤར་ན་མི་བདེན་བཞིན་དུ་རྟེན་འབྲེལ་
སྒྲིག་པ་འདི་རྟེན་འབྲེལ་རྟོག་བརྟགས་དང་མ་འདྲེས་པའི་སྡེ་པ་ནང་སོ་ཆོས་ཀྱི་རྗེ།
འཁོར་འདས་ཀྱི་དཔལ་མགོན་འབྲུག་པ་རིན་པོ་ཆེའི་དགོངས་པ་ལ་ཡོད་པ་འདྲ།
ཆིག་ཆོག་མ་ཡོད་ན་ངོ་སྤྲོད་ཁྲི་ཚོ་གཅིག་བྱས་ཀྱང་ལེགས། གཅིག་གི་བྱ་བྱེད་ལ་
དཔེར་ན་ཁང་པ་སྒོ་དང་རབ་གསལ་མང་པོའི་ནང་སྤྲེའུ་བཞག་ནས་ཕྱི་རོལ་ནས་
མི་རྒྱུས་མེད་ཀྱིས་བལྟས་ན། སྒོ་སྒེ་ཁུང་རེ་ན་སྤྲེའུ་རིགས་མི་གཅིག་པ་མང་པོ་
ཡོད་པ་སྣང་སྟེ། རྒྱུས་ཡོད་པའི་མིས་རབ་གསལ་གྱི་སྤྲེའུ་བྱས་ཀྱང་རུང་སྒོ་ཁང་
གི་སྤྲེའུ་བྱས་ཀྱང་རུང་། གཅིག་ཏུ་དེའི་འགྲོ་འོང་ཡིན་པར་ཤེས་པ་བཞིན་བླ་
446



མས་ངོ་སྤྲོད་ལུགས་སྣ་ཚོགས་ལ་སྤྲད་པ་ན། མ་རྟོགས་པའི་བློ་གསར་ཤེས་རབ་
གཞན་པ་འགའ་སེམས་ཉིད་དུ་མར་སྣང་བ་སྲིད་དེ། རྟོགས་པ་རྣམས་ལ་གཅིག་
པུའི་རྣམ་འཁྲུལ་གཅིག་པུའང་གཅིག་ཀྱང་མ་ཡིན་བཞིན་དུ་མའང་གཅིག་པུའི་
རྣམ་འཁྲུལ་ཉིད་དུ་མ་ཤར་བས་གང་བྱས་བདེ་བ་འདི་འདྲ་ཅིག་བྱུང་བ་བླ་མ་འདི་
བཟང་དགོས་པ་དེར་འདུག དཔོན་པོ་བཟང་པོའི་གཡོག་འདི་ལ་ག་ཤེད་ན་བློ་
བདེ་ཅིག་འདུག ལེགས་པའི་ཡོན་ཏན་ནི་གོང་དུ་གཏོང་། ཤེས་པ་བྱུང་ན་ནི་
དེ་གསང་བའི་ཐབས་མཛད། གཡོག་པོ་གཞན་མས་དཔོན་པོ་དེ་འདྲའི་གཡོག་
ཡིན་ན་དགའ་བ་ལ། ཕར་ལ་བརྒྱབ་ནི་སྟོང་འཇལ། ཚུར་ལ་བརྒྱབ་བྱུང་ན་ཁ་
འཛིན་ཟེར་བ་བཞིན་བླ་མ་བཟང་པོ་དེས་ཉེས་པ་བྱས་ན་ནི་རྒྱུད་སྡེའི་ནང་ནས་
གང་ཟབ་པའི་བཤགས་ཐབས་སྟོན། ལེགས་པའི་ཡོན་ཏན་མཐའ་དག་སྤེལ་བ་
སྟེ། བླ་མ་བཟང་པོ་དེས་བྱིན་གྱིས་རློབས་པ་ལ་ཡང་སློབ་མ་མོས་གུས་ཡོད་པ་ཅི་
གསུང་བཀའ་བཞིན་སྒྲུབ་པ་ཤེས་རབ་ཆེན་པོ་དུ་མ་གསུངས་པ་གཅིག་ཏུ་རྟོགས་པ།
གཅིག་གསུངས་པས་དུ་མའི་དོན་འཁྲོལ་བ་སྐྱོན་གཅིག་མཐོང་རུང་རང་གི་སྐྱོན་དུ་
ཤེས་པ་ཡོན་ཏན་ཅི་མཐོང་། བླ་མའི་བྱིན་རླབས་སུ་བརྩི་བ་དེ་འདྲའི་མི་ལ་ངོ་
སྤྲོད་ཁྲི་ཚོ་བཅོ་བརྒྱད་བྱས་ཀྱང་གཅིག་གི་རོལ་བར་འཆར་བ་ཡིན་ཞིང་། གཅིག་
པུའི་ཞེན་འཛིན་ཀྱང་ག་ལ་སྲིད། ཡ་ཆ་ཏོ་ཆ་མགོ་ན་ཡ་མ་འཕྱུག་པ་འདི་བློ་
རྟོགས་པ་ཅན་རྣམས་ཀྱིས་དཔྱད་ནས་བྱེད་པ་ཀུན་ལ་ལོས་ན་ལོས་ན་ལོས་ན་་
ལགས། ན་བར་མ་ཆད་འཆད་རྒྱུ་ཡང་ཡ་ནི་ཏེ། གཏིང་དཔོག་དཀའ་བའི་
སེམས་ཉིད་ལ་ཕྱག་ན་རྡོ་རྗེའི་རྡོ་རྗེས་ཀྱང་མ་རྙེད་ཟེར་བ་འདུག་ལགས། གཅིག་
དང་འདུ་བྲལ་གྱི་རིག་པས་འཚོལ་བ་འདི་ལ་ཐེག་པའི་བྱེ་བྲག་ཅིག་ཡིན་ཡོང་བས་
ཁྱད་དུ་ནི་མི་གསོད། ལམ་འདི་འདུག་ནི་སེ་རུ་དཀར་ཁུང་ལས་ཀྱང་དོག་པར་
འདུག ང་རང་ནི་ལས་འདི་སྤོང་ཡང་མི་སྤོང་། འགྲོ་ཡང་མི་འགྲོ། བརྟག་
447



དཔྱད་ཀྱིས་ལམ་འཚོལ་བ་འདི་རྐུན་མ་ནང་དུ་ཐུག་པ་འདྲ། བློས་བྱས་ཀྱིས་བློ་
སྒོམ་རྙེད་པ་ཡིན། བློ་བྲལ་བློས་ག་ལ་རྙེད། སངས་རྒྱས་སུ་ཐུག་ནས་གཞན་
གསུང་ས་མ་རྙེད་པར་སྨྲ་བསམ་བརྗོད་མེད་ཟེར་བ་དེ་ལ་ནང་སོ་ཙེ་རང་ལེགས་
ལེགས་མོ། འགྲིག་འགྲིག་མོ། དོན་བཟང་བཟང་མོ་ཅིག སྨྲ་རྒྱུ་དང་བསམ་
རྒྱུ་ཡོད་པ་ཅིག་འཆོས་མཛོད་ཅིག སངས་རྒྱས་ཀྱི་ཐུགས་རྗེ་བྱིན་རླབས་དེ་ཨེ་
ཡོང་མི་ཤེས་པའི་དྲན་པ་སུ་ལས་གསལ་བ་འདི། མགོན་ཆེན་ཡོང་ཐག་ཆོད་
འདུག་ལགས། དྭགས་པོ་བཀའ་བརྒྱུད་པའི་གྲུབ་མཐའ་ཟེར་བ་ཅིག་འདུག་
ཟེར། འམ་བུས་བཙལ་ནས་གྲུབ་མཐའ་དེ་འཛིན་དགོས་བསམ་པས་གྲུབ་་་
མཐའ་རུ་བྱས་པའི་ངའི་དེ་འདི་ཡིན། གཞན་གྱི་དེ་འདི་མིན་གསུངས་པའི་རང་
ཕྱོགས་སྒྲུབ་རྒྱུ་ནི་མི་འདུག གཞན་འགེགས་རྒྱུ་ཡང་མི་འདུག་ཀྱང་། ཕྱོགས་
གཅིག་གི་ཞལ་འཛིན་མཛད་མཁན་ནི་མང་པོ་ཞིག་གི་ཐུགས་དགོངས་མ་ཚིམ་པར།
ནང་སོ་ཅིག་གི་གྲལ་ལ་རྟོག་དཔྱོད་ཀྱི་དར་ཁ་རེ་དང་། མགོ་ན་སེམས་འགྱུའི་
ཆང་ཚོས་རེ། ཕྱོགས་མ་མཚོན་པའི་ཐག་ཆོད་ཀྱི་གསོལ་ཇ་སྦྱོར་རེ་དང་བཅས་ཞུ་
ཡི་འདུག བདག་ནི་མགོན་མིན་བར་ཐག་པས་འཆི་དོན་ཡང་མི་འདུག རོང་
ཆེན་གྱི་ལམ་ལ་རྟ་དྲེལ་ལ་མི་གཟན་པར་ལྷོད་ལྷོད་ལྷོད། གནས་ལུགས་ཀྱི་རྟ་
བཟང་པོ་ལ་ཞོན། ཐབས་ཤེས་ཀྱི་གོས་དྲོ་པོ་གྱོན། གང་ཤར་ཟོ་མེད་ཀྱི་འཁོར་
མང་པོ་ཁྲིད། བརྩོན་འགྲུས་གཡེངས་མེད་ཀྱི་དྲེལ་ལ་ཟག་མེད་བདེ་ཆེན་གྱི་ཡོ་
བྱད་ཁོར་ཡུག་ཏུ་བཀལ་ནས་ཉམས་རྒྱུན་ཆད་མེད་པའི་ཀུ་དི་རི་ཡོང་ཆོག་པ་དེ་
བཞག་ནས། བསེ་རུ་དཀར་ཁུང་གི་འཕྲང་ལ་གནས་ལུགས་གཉུག་མའི་རྟ་དེ་
བབས། ཐབས་ཤེས་ཀྱི་གོས་དེ་ལ་ཡ་བྲལ་གྱི་ཐུ་བ་དེ་བརྗེས། གང་ཤར་བཟོ་
མེད་ཀྱི་འཁོར་ཙོ་ཕྱོགས་མཐོང་ངོ་ཤེས་རིག་པ་རྐུབ་བཙུམ་མེ་བྱས། འབེ་ལོའི་
འཕྲང་ལ་བདེ་ཆེན་གྱི་ལོངས་སྤྱོད་རྦབ་ལ་བསྒྲིལ། ཉམས་མྱོང་གི་ཀུ་དི་རི་ཕྱིན་
448



མི་ཆོག་པ་འདི་ལ་དགའ་བ་ནི་མི་འདུག གང་ལྟར་བྱས་ཀྱང་ལེགས་པོ་ནི་མཛད་
དགོས། ལེགས་ པ་ལ་བླ་མ་མཚན་ལྡན་གྱི་བྱིན་རླབས་མ་ཞུགས་ན། བློས་
དཔྱད་པའི་ལེགས་ལེགས་མོ་འདི་ལེགས་མོ་ཟེར་བ་དཀའ་ལགས། དེས་ན་བླ་
མའི་བྱིན་རླབས་ཆེན་པོས་ཆོས་ཐམས་ཅད་ཀྱི་ནང་བརྟག་དཔྱད་མི་དགོས་པར་
འཆར་བ་འདི་ལ་དྭགས་པོ་བཀའ་བརྒྱུད་ཟེར་ལས་ཆེ། འབྲུག་པ་རིན་པོ་ཆེ་ཟེར་
ལས་ཆེ། མགོ་ལས་ཨ་ར་ཡང་མི་ན་བ་འདི་རང་བྱིན་རླབས་ལ་ ཨང་། བྱིན་
རླབས་ཟེར་ནས་ཨོ་ལོ་ངུ་བ་ལ། ཕཊ་ཟེར་བ་དང་ཅུང་མི་གཅིག་ལགས། ལས་
དང་པོ་བ་ནི་མི་ཙོ་གང་ཟེར་རུང༌། ང་ནི་ཡོན་ཏན་ཡོད་པ་ལ་མི་བསྟེན་པ་ཟེར་
ལགས། ཅུང་ཟད་བསྟེན་ནས་སེམས་དང་སྒོམ་ནམ་དྲན་རེས་ཀྱིས་ལ་ཁ་མཐོན་
པོ་ནས་ནམ་མཁའ་ལ་ལྟ་བ་ཞིག་དྲི་མེད་སྟོང་སངས་བྱ་ལྷུར་ཡལ་བ་འདྲ་བ་ནི་
མཚན་མ་ལྔ་ལ་སྤྲིན་མེད་ནམ་མཁའ་ལྟ་བུ་ཟེར་བ་དེ་ཡང་འདྲ་མོ་ནི་སྣང་ལགས་
ཤིང༌། དེ་རྗེས་ཡིད་ཡུལ་གྱི་སྣང་སྟོང་འདི་དབྱེར་མེད་དུ་འཆར་བ་རག་པ་མ་
ཡིན་པའི་ཅུང་བདེ་བའང་ཡིན་ལ་མོད། དེ་ལས་གཞན་པའི་རིབ་མའམ་ཐག་པ་
ལ་ཐོགས་པ་ལྟ་བུའི་ཞེ་ཕུགས་སུ་འཁྲེན་ཡང་ཡོད་པ། རང་བཞིན་སྣོད་བཅུད་
སྒོམ་བྱ་སྒོམ་བྱེད་སྒོམ་མཁན་དང་ཐམས་ཅད་རོ་གཅིག་ཏུའང་འདྲེས་པ་ཡང་ཐག་
ཡང་མ་ཆོད། བརྟན་པ་ནི་མ་ཐོབ་པ། རྐྱེན་ཁར་ནི་ཡང་བ། ཞེ་བློ་བདེ་ཤས་
ལ། སྣང་སྲིད་སྒྱུ་མ་འཇའ་ཚོན་ལྟར་ནི་ཡང་ཤར་བ། འདི་ལ་སྔོན་ནེ་ཙོ་སྨྲ་
མཁན་འཛིན་པའི་དཔེ་འདི་འདུག་ལགས། ནེ་ཙོ་སྨྲ་མཁན་དང་ནེ་ཙོ་ཕལ་པ་
དབྱེ་བ་འབྱེད་པ་ལ། མི་ཅིག་གི་ཆུ་མིག་ནི་མགོ་གཅིག་ ཏུ་ར་ཐུལ་ཅིག་གྱོན།
ཙམ་རྐྱལ་ཅིག་སྔས་སུ་བཅུག རྡོ་རྗེ་དེ་བསླངས། རྐུབ་དེ་ལ་རྩམ་ཅིག་བསྐུས།
ཤི་སྐད་བྱས་བསྡད་པས་ནེ་ཙོ་སྨྲ་མཁན་དེ་ན་རེ། འདི་ཁ་སྐོམ་ནས་ཤི་བྱས་ན་ཆུ་
མིག་གཞོག་ན་འདུག འཁྱགས་བྱས་ན་ར་ཐུལ། ལྟོགས་བྱས་ན་རྩམ་པ་འདུག
449



ཤི་བྱས་ན་རྡོ་རྗེ་ལང་ངེ་། མ་ཤི་བྱས་ན་རྐུབ་ལ་ཧམ་པ་ཞུགས་ཟེར་བ་དང་འདྲ་
བར་སྟོང་སངས་བྱ་འུར་ཡལ་བ་འདྲ་བ་འདི་ལ་བལྟས་ན་ནི་སྟོང་ཉེས་འདྲ་བ་ལ།
སྣང་སྟོང་དབྱེར་མེད་འདི་ལ་བལྟས་ན་ནི་ཟུང་འཇུག་འདྲ་བ། རིབ་མ་དང༌།
རྒྱ་དང༌། ཐོགས་པ་དང་། ཞེ་ཕུགས་ཀྱི་འཁྲེན་རྣམས་ལ་བལྟས་ན་ནི་སྣང་བ་
རག་པ་འདི་དང་སྟོང་པ་ཟུང་དུ་མ་ཆུག་པ་འདྲ་བ། སྒོམ་བྱ་སྒོམ་བྱེད་བྲལ་བའི་
རོ་མཆོག་འདི་ལ་བལྟས་ན་ནི། སྤྲོས་བྲལ་རྟོགས་པ་འདྲ་བ་ལ། ཐག་མ་ཆོད།
བརྟན་པ་མ་ཐོབ་རྐྱེན་ཁར་ཡང་བ་འདི་ལ་བལྟས་ན་ནི་ཉམས་སྲབ་མོ་ཡང་འདྲ་བ།
ཚིག་འདི་ལ་བལྟས་ན་མི་ཅིག་གི་ཁ་གཏམ་དེར་འདུག ཨོམ་བྱས་ན་ཡས་མཆུ།
མམ་བྱས་ན་མས་མཆུ་རིང་ཟེར་བ་དེར་འདུག་ལགས། ད་འདི་འདྲའི་དཀའ་
ལས་ཆེ་བའི་ལན་འབུལ་བ་ལས། འམ་བུ་ནི་ནི་གུའི་དམིགས་རིམ་སྐྱོར་བྱེད་དེ་
སང་ནས་ཉམས་བུས་བྱས། བསྡད་ཆོག་པ་ཅིག་ཞུ་ལགས། སྐུ་མདུན་རང་
གིས་གསུངས་པ་དེ་སྐྱོར་སླ་བར་འདུག་ལགས། དགོངས་པ་སངས་རྒྱས་ཀྱིས་
ཀྱང་ མ་གཟིགས་ པ་དེ་ངས་མི་ཤེས། ཕྱོགས་ མཚོན་ ཅིག་ རང་ཡོང་ལས་ཆེ།
འདིའི་བཀའ་ལན་འདི་ཐོས་བསམ་བསྒོམས་ནས་འབུལ་ལགས། འགངས་འདི་
སངས་རྒྱས་ཀྱི་གང་ཡང་ཟེར་མི་བདེ། འདི་ཆོས་ཉིད་ལ་རྟོན་པའི་བཟོ་འདྲ་བ་
ཅིག་ལ། ཆོས་ཅན་གྱི་འབྲེལ་བའི་དགོངས་པ་འདི་འམ་བུས་ཅིག་བསྒོམས་ནས་
མི་ཞུ་རི་ཤི། ད་འདི་ལ་སྐུ་མདུན་གྱི་དགོངས་པ་མི་ཤེས། སྔ་སོར་ང་རང་གིས་
རིག་ཐོག་ནས་བཙལ་བ་ཅིག་འབུལ། བླ་མ་རིན་པོ་ཆེས་ཡིན་མིན་གྱི་སྒྲོ་འདོགས་
ཆོད་པའི་བདག་རང་ལ་ཚུར་ལ་བཀའ་ཕེབས་ཡོད་པ་ཅིག་མཁྱེན་པས་གཟིགས་པ་
ཞུ། དྲི་མེད་འདི་ལ་དྲི་མ་མེད་ལུགས་ལ། ད་ལན་གྱི་དྲི་མ་མེད་པ་འདི་དངོས་
པོ་མཚན་མ་གཉིས་འཛིན་གྱི་མ་གོས་པ་ལ་ཟེར། སྟོང་པ་ལ་རྣམ་པ་མང་སྟེ།
ད་ལན་གྱི་སྟོང་པ་འདི་ཆོས་ཉིད་དེ་བཞིན་ཉིད་ཀྱི་ངོ་བོ་རང་སྟོང་མཐའ་བྲལ་སྤྲོས་
450



པའི་མཐའ་དང་བྲལ་བ་ལ་བྱེད། བྱ་འུར་ཡལ་བ་འདྲ་བ་འདི། ཆོས་ཉིད་དེ་
བཞིན་ཉིད་ཀྱི་དབྱིངས་སུ་རྣམ་པར་རྟོག་པ་ཐིམ་པ་འདི་དཔེར་ན་སྤྲིན་ཁུག་སྣ་
ནམ་མཁའ་ལ་ཡལ་བ་བཞིན་ཆོས་ ཅན་ ཐམས་ཅད་ཆོས་ཉིད་ཀྱི་ངང་དུ་ཐིམས་
ཤིང༌། དེར་རྗེས་ཡིད་ཡུལ་དུ་སྣང་སྟོང་དབྱེར་མེད་ལས་འོས་ཅི་ཡོད། རག་པ་
མཐའ་དག་ཐིམས། གོང་གི་འདི་མཉམ་ བཞག སྣང་སྟོང་འདི་ རྗེས་ ཐོབ།
དེ་ཡང་མཉམ་བཞག་ལ་བཤད་པ་ཆེན་པོ་མི་བྱེད། ཅིའི་ཕྱིར་ཞེ་ན། བརྗོད་དུ་
མེད་པའི་ཕྱིར་རོ། ཕྱིར་ཕྱིར་འདི་མ་བྱས་ན་ང་མཁས་པ་ཡིན་པ་འདི་མི་སུས་མི་
ཤེས་པ་འདུག་པས་ཅུང་ཟད་སྨོས་པ་ཡིན་ལགས། མཉམ་བཞག་ལ་ཚིག་གིས་
ཡིན་ཡིན་མོ་རེ་ཡང་སྨྲ་རྒྱུ་འདུག གཞན་སྣང་སྟོང་རྗེས་ཐོབ་ཡིན་པའི་ངེས་པ་
མེད་དེ། འདིར་གོང་གི་དེ་མཉམ་བཞག་ཏུ་བྱས་ནས་སྣང་སྟོང་དབྱེར་མེད་འདི་
རྗེས་ཐོབ་ཏུ་བྱས་པ་ལགས། དྲི་མེད་ཞེས་པ་མཉམ་བཞག དེ་ལ་སྣང་སྟོང་
རྗེས་ཐོབ་ཏུ་ད་ལན་འཆར་བ་འདི། དྲི་མེད་འདིའི་མཉམ་བཞག་གིས་རག་པ་
མཐའ་དག་རང་སར་དག་སྟེ། ཡིད་ཡུལ་གྱི་ཤིན་ཏུ་ཕྲ་བ་ཡིན་པ་ལ། དེ་ཡང་
མ་འགགས་པའི་སྣང་བའི་ཆ་ཕྲ་མོ་དེ་དང༌། གོང་གི་སྟོང་པ་ཟུང་དུ་ཆུག་པ་ཡིན།
དེ་ལས་གཞན་པའི་རྒྱུའམ་རིབ་མ་ལྟ་བུའི་ཞེ་ཕུགས་ཀྱི་འཁྲེན་པ་དེ། སྒྱུ་མ་ལྟ་བུ་
རྗེས་ཅུང་ཟད་མ་དག་པ་ཅིག་ཡིན་ལས་ཆེ་བ་ལགས། རང་གཞན་སྣོད་བཅུད་
སྒོམ་བྱ་སྒོམ་བྱེད་ཐམས་ཅད་འདི་ཡིན་མིན་རོ་གཅིག་ཏུ་འདྲེས་པ་ནི་སྤྲོས་བྲལ་གྱི་
གཅིག་ཡིན་ནམ་བསམ་པ་ལགས། ད་ལན་གྱི་ཐག་མ་ཆོད་པ་འདི་ལ་འདི་འདྲས་
ཞུས་ཐོངས། འདི་ཡིན་ངོས་བཟུང་རྒྱུ་མེད་པ་ལ། འདི་ནི་འདིའོ་སྙམ་དུ་ཐག་
གཅོད་པའི་ཡུལ་མེད་དེ། ཐག་གཅོད་རྒྱུ་འདུག་ན་ངེས་ངེས་ཡོད་པས། ངེས་
ངེས་དེ་ཀ་བློ་ཡིན། བློ་ནི་འཛིན་པ་དཀའ་ལགས་པས་ཐག་གཅོད་རྒྱུ་ཡང་མེད།
གཅོད་པའི་ཡུལ་ཡང་མེད། དེ་བསྟན་པ་འདི་ལ་ནི་འཁོར་འདས་ཀྱི་ཆོས་ཐམས་
451



ཅད་དུས་གསུམ་དུ་འདུས་ཏེ། འདས་པ་ནི་མ་དམིགས། ད་ལྟ་བ་ནི་མི་གནས།
མ་འོངས་པ་ནི་མ་སྐྱེས་ཏེ། བསྟན་རྒྱུ་མེད། འཇིག་རྒྱུ་མེད། རྐྱེན་ཁར་ཡང་
བ་འདི་ལ་ཤེལ་གོང་འཕྱིས་པ་གོས་སྣ་ཚོགས་ཀྱི་སྟེང་དུ་བཞག་ན། དུ་མར་སྣང་
ཞིང༌། བསྟེན་པ་ལྟར་བློ་ཚུགས་ཐུབ་གཞི་ནས་ཇི་ལྟར་སྣང་བ་དེ་དང་འབྲེལ་བ་
སྟེ། དེ་ནི་རྐྱེན་ཁར་ཡང་བ་མ་ཡིན་ཏེ། གསལ་ཆ་ལ་ཅི་འཆར་མེད་པ་ལའང་
འོང་། གོང་གི་འདི་རྣམས་བློ་འདུག་ན། ཁོ་རང་གིས་དང་པོའི་བཅོས་གཅིག་
མ་དེ་ཡིན། བློ་མི་འདུག་ན། འམ་བུའི་འབྲེལ་བ་དང་མཐུན་ལགས། སྣང་
བ་འཇའ་ཚོན་འདྲ་བ་སྣང་ལ་བཟུང་རྒྱུ་མ་རྙེད་པ་འདི་ནི། རགས་པ་དང་ཕྲ་བ་
སྣང་སྟོང་དུ་ཤར་བ་དང་། ཕྲ་བ་ནི་ཡིད་ཀྱི་སྣང་སྟོང་གི་སྐབས་ནའང་ཕུལ་ཡོད་
ལགས། གང་ལྟར་ནའང་། ཉམས་ལེན་གྱི་གནད་ཤེས་ན། མང་པོའི་དོན་
འཁྲོལ་བ་འདི་ལེགས་པ་འདུག་ལགས་། གང་ཤར་ཐམས་ཅད་བློ་དང་བྲལ་བ་
འདུག་ན། ཅི་བྱས་རྟོགས་པ་ལགས། གང་བྱས་བློ་དང་མ་བྲལ་ན། གོ་བ་
མྱོང་བ་ཉམས་ལས་མ་འདས། བློ་གང་ཞེ་ན། འདི་ནི་དང་པོ་ཡིན་པར་འཛིན་
པ་གཅིག་ཏུ་འཛིན་པ། དུ་མར་འཛིན་པ་དེ་ལ་ལེགས་པར་རྟོགས་པའོ། །བློ་
ལས་འདས་པ་གང་ཞེ་ན། འཛིན་པ་དང་བྲལ་བ། རྟོག་པ་མེད་པ། གསལ་
བ་འདི་ནི་འདིའོ་ཞེས་པའི་བདག་དང་གཞན་དུ་མི་རྟོགས་པའོ། །སྡུད་པ་ལས།
ཤེས་འདོད་ཆགས་བྲལ་བ་སྡོམ་མིན་པ་ལ་ཡོད་གསུངས། དེ་ན་ཆོས་རྣམ་པར་
དག་པ་ཅིག་ རང་དགོས་ན་བསྒོམས་དགོས་པ་དེར་གདའ་ལགས། བསྲུང་་་་
སེམས་དྲག་པོ་ནི་མི་དགོས་པར་རང་བཞིན་གྱི་ཞེན་པ་མི་སྐྱེ་བ་སྟེ། ད་ལྟ་སྡོམ་པ་
འཆོར་ཚད་མོ་ཡི་འདི་ནི་གསོལ་བ་ལ། འདི་ནི་འཇིགས་པ་ལ། ནོར་འདི་ནི་
ཡིད་དུ་འོང་བ་ལ་སྙམ་པ་འདིས་སྡོམ་པ་འཆོར་བ་ཡིན། ལེགས་ཉེས་ཀྱི་རྟོག་པ་
མེད་ན། སྡོམ་ པ་དེ་ རང་ཡིན། རང་ལུས་རྗེ་བཙུན་མའི་གསུང་དེ་ཡོང་།
452



སྡོམ་མོ་སྡོམ་མོ་སྡོམ་ངེས་ཤེས་པ་དེ་ཡིན། མི་ སྡོམ་པའི་སྔོན་ སྡོམ་དེ་མིན་ནོ་
གསུངས་པ་དེ་འདྲ་བ་ལ་དགོངས་པ་ལགས། དེ་ན་ཆོས་ཐམས་ཅད་མགོ་བྱང་
ཆུབ་ཀྱི་སེམས་ལ་བྱས། ལུས་སྒོམ་རྣམ་དག་ལ་བྱས། རྗེས་བསྔོ་བ་སྨོན་ལམ་
སངས་རྒྱས་ཀྱི་གསུང་ཡིན་ངེས་ཤེས་པའི་ཕྱིན་ཅི་མ་ལོག་པ་ལ་བྱས་ན། རྣམ་
དག་རང་གིས་ཆོས་ཅིག་འོང་བ་བསམ་པ་འདུག་ལགས། རྒྱུད་ལུང་དང་མི་
འགལ་བ་དོན་ཟབ་ལ་རྒྱ་ཆེ་བ་སྟོན་པའི་བླ་མ་རྣམས་ལ་ཞུ་དག་ལེགས་པར་བྱས་
པས་གོ་བ་ལེགས་པོ་དེ་རི་ཁྲོད་དུ་གསོལ་འདེབས་ཀྱིས་བསྐྱངས་ནས། སྒོམ་
གནས་ལུགས་ཀྱི་རང་ངོ་མཐོང་ཡོང་ཐག་ཆོད་ལགས། དེ་ལེགས་པར་བསྐྱངས་
པ་དང་གནས་ལུགས་རང་ངོ་མཐོང་བ་དེ་སྤྲོས་བྲལ། དེ་བསྐྱངས་པས་རོ་གཅིག་
འཆར། རོ་གཅིག་ལ་སྤྲོས་བྲལ་གྱི་རོ་གཅིག་དང་རོ་གཅིག་རང་མ་ནོར་བ་དགོས་
པ་ཡིན། སྤྲོས་བྲལ་གྱི་རོ་གཅིག་ནི། ཆོས་ཐམས་ཅད་སྤྲོས་པ་དང་བྲལ་བར་རོ་
གཅིག་པ་འདི་ཡིན། རོ་གཅིག་རང་ནི། སྤྲོས་པ་དང་མ་བྲལ་བར་འདུག་རུང་
ཨའུ་ཙི་བ་ཅིག་འདུག སྤྲོས་པ་དང་བྲལ་བ་དེ་དང་མ་བྲལ་བར་འདུག་རུང་ཆོག་
པ་འདི་གཉིས་ལ་ས་ཆོད་དུ་མ་ཅིག་ཡོད་པ་འདྲ། དོན་འདྲ་བ་ལ་རྟེན་འབྲེལ་
ཤར་མ་ ཤར་ཟེར་བའི་ཁྱད་མཚོན་ཅིག་སྣང་ལགས། ཆུ་བྲན་ ཐམས་ ཅད་རྒྱུ་
མཚོར་ཚོགས་པ་ན་ཆུའི་ངོ་བོ་ལ་ཐ་དད་མེད་པར་ཤེས་པ་དེ། སྤྲོས་བྲལ་རྟོགས་
པ་ཡིན། ཡུར་བ་དང༌། རྫིང་བུ་དང༌། སྟེང་ཀ་དང་། ཆུ་མིག་དང་ཕོར་
བ་དང་། སྣོད་རིགས་མི་གཅིག་པ་སྣ་ཚོགས་ཀྱི་ཆུ་དང་། ཁ་དོག་ཆེ་བ་ཚོན་
གྱིས་བསྒྱུར་བ་ལྟ་བུའི་དཀར་དམར་ཉོག་ཆུ་དང་། དྭངས་མ་ཐམས་ཅད་རང་
རང་ས་རུ་དོན་སྣ་ཚོགས་པ་བྱེད་ནུས་པ་གཅིག་ཏུ་མ་ཚོགས་རུང་མི་གཅིག་པར་མི་
འཆར་ཞིང༌། གཉིས་སུ་མི་སྣང་བ་ནི། རོ་གཅིག་རང་དེ་ལགས། ལྟ་བ་
མཚན་ཉིད་པ་རང་དེ་རོ་གཅིག་ཡིན། གཞན་ལས་དང་ལས་ཀྱི་རྣམ་སྨིན་མེད་
453



ཟེར་བའི་ལྟ་བ་འདི་ལ་གོ་ལུགས་ གཅིག་ཉེས་ན། སྟོང་པ་ ཉིད་ལ་ལྟ་ཉེས་ན།
ཤེས་རབ་ཆུང་རྣམས་འ ཕུང་པར་འགྱུར་ཟེར་བའི་སློབ་དཔོན་ཀླུ་གྲུབ་ཀྱི་གསུང་
དེའི་སྟེང་དུ་ཕེབས་ཡོང་། ལས་ཡོད་ལས་ཀྱི་རྣམ་སྨིན་ཡོད། དངོས་པོ་རང་
རང་ས་ན་དོན་བྱེད་ནུས་པ་བྱས་པའི་དགེ་བ། ཁས་ལེགས་ཞེས་ཡུལ་ཅིག་ལ་
བལྟོས་པའི་དགེ་བ། མ་རབས་ཞེས་སྨྲས་པའི་སྡིག་པ་རྣམས་རང་ས་ནས་སྨིན་རྒྱུ་
ཡོད་པས། དེ་ཚོ་ཐམས་ཅད་ལ་རྣམ་པ་ཅི་ཡང་སྣང་ལ། ངོ་བོ་འདི་ཡིན་མེད་
པ། མེད་ བཞིན་ དུ་ སྣང་ངེས་ཤེས་ པ་སྣང་ དུས་ནས་མེད་ཟེར་ མི་ དགོས་པ།
འདི་ཡོད་ཟེར་ཡང་མི་དགོས་པའི་གད་མོ་འཆོར་པོ་ལ། གད་ས་མེད་པའི་གད་
ཆུང་རེ་ཡང་ཡོང་བ། དེ་ཙམ་གྱིས་ཀྱང་ལྟ་བ་དེ་སུའི་ཡིན་པ་འདུག དེ་དྭགས་
པོ་བཀའ་བརྒྱུད་པའི་ཡིན་པ་འདུག འོ་ན་ལོས་ཡོང༌། ཡ་མཚན་རྒྱུ་མེད།
མི་དེ་ཀུན་ལ་སེང་གེ་དཀར་མོ་ཡ་མི་མཚན་ན། གཡུ་རལ་འདུག་ཟེར་མི་དགོས།
ཝ་ལ་གཡུ་རལ་འདུག་ན། ཕ་ལ་ཕ་ལ་ཡ་མཚན་ཆེ་ཟེར་བ་ཡིན་མོད། བྱིན་
རླབས་ཀྱི་ཆུ་བོ་གཞུང་མ་ཉམས། དངོས་གྲུབ་ཀྱི་རྒྱ་མཚོ་ཁ་མ་བྲི། རྟོགས་པའི་
ནོར་བུ་འོད་མ་ཡལ་བ་ལ་ལོས་ཡོང་། ལྟ་ བ་འདི་ཁ་ཞེ་མེད་པར་འདུག་ན།
བཀའ་བརྒྱུད་དྭགས་པོ་ཡབ་སྲས་ཀྱི་རྒྱུད་འཛིན་དུ་མིང་ཐོགས་ཐོངས། གཞན་
སྒོམ་ཞྭ་གྱོན་ཚད་ལ་ང་ནི་དྭགས་པོ་བཀའ་བརྒྱུད་མི་ཟེར། བསོད་སྙོམས་མ་རྙེད་
པ་དང་མགོ་དེ་ལ་སྒོམ་ཞྭ་ཅིག་གྱོན། དབྱངས་ཡིན་ཟེར་ནས་ཁ་ནས་འོ་འོ་ཡང་
ཡའི་འི་འི་ད་ཟེར། བརྣབ་སེམས་གནོད་སེམས་ཀྱི་རས་སྐྱེ་དེ་གཞོགས་འདྲུད་
བྱེད་པ་དེ་ལ་བཀའ་བརྒྱུད་པ་མ་གསུངས་ཤིག ད་རོ་གཅིག་དང་སྒོམ་མེད་ཀྱི་
ཁྱད་སྒོམ་མཁན་ཡོད་མེད་རང་ཡིན་པ་འདུག་ལགས། སྒོམ་མཁན་རག་པ་དེ་
དག་ཡོད་དེ། སྒྱུ་མ་ལྟ་བུ་ཕྲ་མོ་སྲིན་བུ་རང་གི་ཁ་མཆུ་དཀྲི་བ་ལྟ་བུ་ཅིག་འདུག་
པ་དེ་རང་སར་དག་པས་བསྒོམ་རྒྱུ་མ་རྙེད། གང་སྒོམ། ཅི་སྒོམ། སུ་སྒོམ་ཁ་
454



སིང་ནས་འདུལ་རྒྱུ་དང་ལམ་དུ་འཁྱེར་རྒྱུ་དང་སྤྲོས་བྲལ་དང༌། རོ་གཅིག་དང་
མང་པོ་ཡོད་དེ། སྤྲོས་པ་གང་། མ་སྤྲོས་པ་གང་། མ་འཁྲུལ་བ་གང་། ད་
ལབ་མ་ཤེས། ལབ་ཚད་ལ་འཇུངས་མེད། དེའི་རྒྱུ་མཚན་བླ་མ་ཞང་གིས།
ཇི་སྲིད་ཚིག་ ཏུ་བརྗོད་ནུས་དེ་སྲིད་དུ། ཇི་ཙམ་ཟབ་པར་རྟོགས་ཀྱང་གནས་
ལུགས་མིན། གསུངས་པ་ལྟར། འཇིག་རྟེན་གྱི་ལམ་ཡིན་ལགས། སྒོམ་མེད་
བྱས་རུང་གཉེན་པོ་མེད་པ་ཡིན། གཉེན་པོ་མེད་ཟེར་ཙ་ན། སྡུག་བསྲན་མེད་
པའི་དེ་ནི་མིན་ལགས། ཐུགས་དགོངས་སྐུ་མདུན་རང་མཐོ། ང་ལ་ངོ་ཚ་མེད་
པས་ བྲིས་ པ་ ལ། ད་ལན་ང་རི་བོང་ སྟག་ ཏུ་བརྫུས་པའི་ལུགས་ཡིན་ལགས།
དུས་གསུམ་རྒྱལ་བའི་གསུང་འདི་དྲང་ངེས་འདྲེས། ། ཐོས་ཆུང་ཀུན་དགའི་མིང་
ཅན་ ཤེས་ རབ་ ཞན། ། མཐའ་དྲུག་ཚུལ་བཞིའི་བཤད་པ་ཚིག་ཚོགས་ མང་། །
རྟོགས་ལྡན་བློ་ལད་མང་པས་སློབ་གཉེར་ཞན། །ཉམས་དང་རྟོགས་པའི་དྲི་བ་ཕ་
ལམ་རྡོ། ། གོ་བའི་ཤེད་ཀྱི་འཕྲད་པར་བརྩམ་པ་ན། ། རང་གི་རང་ཉིད་ཕྱེ་མར་
ཐུལ་བ་ལས། །ཕ་ལམ་རྡོ་ཡི་རྡུལ་གྱི་ཆ་མ་ཕེད། །བླ་མ་དམ་པའི་ཐུགས་དམ་རྒྱུ་
མཚོ་ལས། ། གོ་བ་ཆུ་ཐིགས་ཅུང་ཟད་ཡོད་པ་རྣམས། ། རྟོགས་པར་བརྫུས་ནས་
ཤེས་རབ་གོ་བའི་ཚིག བདག་གིས་སྙིང་ནས་ཕུད་པའི་དགེ་བ་དེས། གོ་བའི་
ཚིག་རྣམས་རྟོག་པའི་རྒྱ་མཚོ་རུ། །ཉེ་བར་ཕྱིན་ཏེ་ཐུགས་རྗེའི་རྦ་རླབས་ཀྱིས། །
ལྟས་ངན་ཕྱོགས་རེའི་ཆུ་སྤྲིན་མཐར་འབྱིང་ཞིང་། །མི་མཐུན་བརྟག་དཔྱད་འཁྱག་
པ་ཀུན་བཞུ་ནས། །ཕྱོགས་བྲལ་ངང་པའི་དེད་དཔོན་རྫ་རྔ་བརྡུང༌། ། རྟེན་འབྲེལ་
བུང་བའི་ཚོགས་ཀྱིས་ཟིར་ཟིར་སྒྲོག ། གཞན་ཕན་བདག་བློའི་པད་མ་རྣམ་པར་
བཀྲ། །ཆོས་དབྱིངས་རྒྱ་ཆེའི་དབྱིངས་ལ་བྲི་གང་མེད། ། དུས་གསུམ་བླ་མ་ཀུན་
འདུས་ཁྱོད་ཉིད་དང༌། །ནམ་ཡང་འབྲལ་བ་མེད་པར་བྱིན་གྱིས་རློབས། །ཁྱོད་ཀྱི་
ཐུགས་རྗེ་གཞན་ཕན་ཚ་ཟེར་ཅན། ། འོད་སྟོང་གླིང་བཞིའི་མུན་སེལ་གྲང་རེག་
455



སྐྱོབ། །གདུལ་བྱ་ཆུ་བཞིའི་མགོ་བོ་ཏི་སེ་ལ། །ཤར་བས་ཤེས་བྱའི་འཁྱག་རུམ་ཀུན་
བཞུ་ནས། ། དྲང་ངེས་ཆོས་ཀྱི་ཟིལ་མངར་གཡོ་བཞིན་དུ། །ངེས་དོན་རྒྱ་མཚོའི་
ནང་དུ་ཕྱིན་པར་ཤོག །དེད་དཔོན་བདག་ཀྱང་བླ་མའི་བཀའ་དྲིན་ལས། །གྲུབ་
མཆོག་ཀླུ་ཡི་དབང་པོ་ཉིད་ལྟར་དུ། །ཟབ་དོན་ནོར་བུའི་ཚོགས་ལ་དབང་བསྒྱུར་
ཞིང་། །ཟབ་ལམ་མ་རྟོགས་ཀླུ་བྲན་འགྲོ་བ་ལ། །ཟབ་གསལ་ཆོས་ཀྱི་འདོད་དགུས་
ཚིམ་བྱེད་ཤོག ། ཅེས་སོ། །
ཡང་ གསེར་ ཁང་ དུ་ བཞུགས་ གྲལ་ ཅིག་ ལ། སྐུག་ ལ་ རྗེའི་ ཞལ་ ནས།
རྣལ་འབྱོར་བ་ཀུན་དགའ་ལེགས་པས་ཆོས་རྗེ་ངག་དབང་ཚངས་པ་ལ་ཉམས་
འཆར་པོ་ཅིག་གི་སྙན་སྒྲོན་ཕུལ་དང་གསུང་ཕེབས། བདག་གིས་འདི་སྐད་ཞུས།
འཁོར་དང་པོར་གཞོན་ནུ་ནས་རབ་བྱུང་མཛད། བར་དུ་ཐོས་བསམ་མཛད།
ཐ་མར་རྫོགས་རིམ་ཟབ་མོ་ལ་གཞོལ་བའི་ཁྱད་པར་ཅན་ཅིག་ལ། བདག་ལྟ་བུའི་
བྱིས་པའི་ངང་ཚུལ་ཅན་བསྲུང་སྡོམ་མེད་པ། བསླབ་ཤེས་ཆུང་བ། བྱ་བ་མེད་
པ་ འདི་ འདྲས་ སྙན་ བསྐུལ་ ག་ ན་ ཞུ་ནུས་ ལགས་ ཞུས་ པ། རྗེའི་ ཞལ་ ནས།
ལེགས་བཤད་བྱིས་པ་དག་ལས་ཀྱང༌། ། མཁས་པ་རྣམས་ནི་ཡོངས་སུ་ལེན། །
གསུངས་ཡོད། སངས་རྒྱས་ལའང་ཆོས་ཀྱི་འཁོར་ལོ་བསྐོར་བར་བསྐུལ་དགོས་
པར་བཤད་ལ། འདི་ཡང་སྙན་བསྐུལ་བའི་ཆ་ཤས་ཅིག་ཡིན། གཞན་ཡང་།
འཇིག་རྟེན་པའི་གཏམ་ལའང་། ཕོ་ལོ་བརྒྱད་ཅུ་པ་ལ་ཡང་འཇུན་མཁན་དགོས་
ཟེར་བ་ཡོད། ཅིས་ཀྱང་མཛོད་དང་གསུངས། འོ་ན་ལགས་ཞུས། ཆོས་རྗེ་
ངག་དབང་ཚངས་པ་འདི་རབ་ཏུ་བྱུང་བ་མཛད་ནས་ཚུལ་ཁྲིམས་དང་ལྡན་པ་པུ་
ཏི་ཕྱི་ནང་ཀུན་ལའང་ལེགས་པོ་ཡོད་པ་འདྲ། གསང་བ་འདུས་པ་ལ་སོགས་
་ རྫོགས་རིམ་མང་པོ་གསན། དྭགས་པོ་གསུང་རབ་མང་ ཐོས་པ་འདྲ་བ་དང་
མཇལ། བླ་མའི་མོས་གུས་ལེགས་པོ་འདུག་པས་དགའ་རབ་བྱས་ཆོག་པ་འདུག་
456



ལགས། གཞན་གྲྭ་པ་གྲྭ་ས་འགྲིམས་པའི་དགེ་བཤེས་རྒུད་པོ་འདི་ཚོ་ལ་ཡང་
འདྲེད་འདྲེད་པ་གསུམ་ཡོད། དེ་གང་ཞེ་ན། བཙུན་དྲེད་འཁྱེར་བ། བུ་
རིག་པ་གྲུང་པ་དེ་ཕྱག་རྟེན་ལ་གཏོད། དེ་བཞིན་དུ། ཆོས་བྱེད་པ་ལའང་།
ཕ་མས་གྲོས་བྱེད་དུས། བུ་འདི་འདྲས་ས་ཆ་ཟིན་པ་མེད་པས་ཁོ་རང་ཆོས་བྱེད་
དུ་འཇུག་པ་ཡིན་ཟེར་ནས་དཀོར་ཆེ་ས་ཅིག་ཏུ་སྐྱེལ། ཡང་ན་བུ་སུས་ཀྱང་མི་
ཐུལ་བའི་རྒྱུ་འདྲེ་མགོ་ཅིག་ལ་འདིས་གོད་ཁ་ལ་སྦྱོར་བ་འདུག་པས། དེ་བས་
ཆོས་བྱེད་ཆུག་ཟེར་ནས་ཕན་མ་ཐོགས་ཚད་ཆོས་ལ་འཇུག་གི་འདུག་པ། དེ་ཡང་
སྔོན་གྱི་སྨོན་ལམ་གྱིས་ཐོག་མ་ཉིད་ནས་གོས་སེར་མོ་གོན་པ་དེ་ཡང་བསོད་ནམས་
བསགས་པ་ཡིན། དེ་ཅི་སྟེ་ཞེ་ན། འཁོར་བར་མཐའ་ཡོད་པར་བྱས་པའི་ཕྱིར།
སྟོན་པ་རིན་པོ་ཆེའི་བྱིན་རླབས་དང་། རང་གིས་སྔོན་བསགས་དང༌། བླ་མ་
སློབ་དཔོན་དེ་ཚོའི་ལས་འབྲེལ་གྱིས་སློབ་གཉེར་དང་བཙུན་ཚུགས་དགའ་རབ་
བྱུང་བའང་འདུག རྒྱགས་ཁྱེར་ཆོས་ལ་བཅུག་པའང་། མར་པ་ལོ་ཙཱ་རྒྱགས་
ཁྱེར་དྲག་པས་ལྷོ་བལ་ལ་ལོ་ཙཱ་སློབ་ཏུ་བཏང་བས། མཁས་པ་དང་གྲུབ་པའི་
ཕུལ་དུ་ཕྱིན་པའང་བྱུང་འདུག དེ་བཞིན་མ་ཡིན་པའི་བཙུན་ཚུགས་ལ་མཆོག་
ཏུ་བརྟས། དེ་ཡང་བཙུན་ཚུགས་དམ་པའི་ཆོས་འདུལ་བ་ནས་ཇི་ལྟར་བཤད་པ་
བཞིན་མ་བྱེད། ལེགས་འདོད་ཀྱི་གོས་ཆེན་དམར་སྨུག་གི་དྲགས་ལྷན། ཟླ་
གམ་སྐྱེར་སྨུག་སྦྲགས་མ། ཤམ་ཐབས་ཤ་མོའི་སུལ་བཞིན་སྒྲིག འདུལ་བ་
ནས་བཤད་པའི་ཤམ་ཐབས་ནི་དྲིལ་བུའི་ཤུབས་འདྲ་བ་ལས་མེད། གསེར་་་་
དངུལ་ལེན་པ་སྤོང་ཟེར་བ་དེ་གང་ཁམ་ཆེ་བ་དེ་ལ་ཆགས་སྡང་ཡོད་པས་སྤོང་ཟེར་
བ་ཡིན། ཆགས་ན་གོས་ཆེན་རྒྱབ་ལ་གོན་པ་དང་། གསེར་དངུལ་ལག་ཏུ་ལེན་
པ་ལ་ཁྱད་མེད། དགེ་བའི་བཤེས་གཉེན་པོ་ཏོ་བའི་དཔེ་ཆོས་ན་མི་འདུག་གམ།
སྔོན་བཀའ་གདམས་པ་རྣམས་ཀྱི་སྦྱིན་ལེན་བྱས། གསོལ་བ་ཞུ་མཁན་དེ་དང་
457



ལེན་པ་པོའི་བར་དུ་ཡོག་པ་ཅིག་གིས་བར་ཆོད་འདུག་པས་ལེན་མ་གཏུབ། དེར་
རྒན་མོ་ཅིག་གིས་ཞིང་བཙུན་པས་འཕྲོགས་ཡོད་པ་འདུག་པ་རྒན་མོས་དེ་མཐོང་
ནས་ཁོང་ལྟོ་མི་བཞེས་པ་ཅི་ཡིན་ཟེར། བར་སྐབས་ན་ཡོག་པ་དེ་འདུག་པས་
ལེན་མི་རུང་བ་ཡིན་ཟེར་བས་ངས་ཞིང་བཙུན་པའི་བར་དུ་ཡོག་པ་ཅིག་ཞོག་མ་
ཤེས་དེ་ལན་ཟེར་ལ། དེ་བཞིན་དུ་འདུལ་དང་མི་མཐུན་པའི་བཙུན་ཚུགས་འདི།
བཙུན་པ་གཞན་ལ་དག་སྣང་མི་སྐྱེ། ང་རང་ཡང་ཆོས་པ་ཡིན་བསམ་ནས་ང་
རྒྱལ་ཆེན་པོ་སྐྱེ་བ་དེ་ཡང་བཙུན་པ་དྲེད་པའི་རྟགས་ཡིན། ཆུང་ཆུང་ནས་སེར་
མོ་བྱས་པས་འདི་ལྟོ་ཟ་བའི་ཕྱིར་ཡིན་བསམ་པ་མིན་པ། འདི་སྟོན་པས་གནང་
བའི་ཆོས་གོས་རྣམ་གསུམ་ཡིན། སྒོ་གསུམ་གྱི་མི་དགེ་བ་སྡོམ་དགོས་པའི་བརྡ་
ཡིན་བསམ་པ་མི་འཆར་བ་འདི་ཡང་བཙུན་པ་དྲེད་པའི་རྟགས་ཡིན། ཆོས་སྡེ་
དགོན་པ་གང་དུ་སྡོད་ཀྱང་། འདི་ནི་ཕ་ཡུལ་སྤངས་པའི་སྡོད་ས། ཚེ་བློས་
གཏོང་དགོས་རྒྱུ་ཡིན། འདིར་ཚེ་ཕྱི་མའི་བྱ་བ་སྒྲུབ་པ། བཤད་པ་དང་སྒྲུབ་པ་
བྱེད་པ་ཡིན་ཨང་སྙམ་པ་མེད་པ་སླར་ཚོང་དང་ནོར་གསོག བུན་གཏོང་བྱེད་པ་
འདི་ཡང་བཙུན་པ་དྲེད་པའི་རྟགས་ཡིན། དེ་དང་འདྲ་བ་མང་པོ་ཅིག་ཡོད་པ་
འདྲ་ནའང་དེ་ཙམ་མཛོད། དེ་ཐོས་པས་དྲེད་པ་ལ་འདི་ཚོ་ཡོང་། དང་པོ་
བསྟན་བཅོས་འགའ་རེ་བློ་ལ་བཟུང༌། ཚིག་དོན་གཉིས་ཀ་ལ་འགྲིག་པར་ནི་མ་
བྱས། བར་དེར་ལག་ལེན་ཟ་ཆོག་རེ་བསླབས། ཁྲོ་བའི་ཁ་བཤད་འདྲ་བའི་
ཐོན་རྩིས་རིག་པ་རེ་བསླབས་ཀྱང་དེ་ཀའི་མཐར་མི་སྐྱོང་བར། མི་དགོས་པའི་
བཤགས་ མཁན་ རེ་ བྱེད། གསུང་ རབ་ མདོ་ སྡེ་ ན། དགེ་ སློང་ རྒན་ པོ་ ལ།
གཞོན་པ་ཅིག་གིས་སྤྲེའུ་འདྲ་འདུག་བྱས་པ་ལ་བཤགས་པ་ཕུལ་བས་ང་རྒྱལ་བར་
མ་སྐྱེས། ལས་དེས་རྣམ་སྨིན་གྱི་སྐྱེ་བ་ལྔ་བརྒྱས་སྤྲེའུ་སྐྱེས་ཟེར་བ་འདུག་པ་ལས་
འབྲས་ཀྱི་ཆོས་འདི་ཙམ་ཐོས་རུང་མི་འཛེམ་པ་དེ་ཐོས་པས་དྲེད་པ་ཡིན། ཐོས་
458



པས་དོན་མ་ཡིན་པ་སྤོང་། ཐོས་པས་སྡིག་ལས་ལྡོག་པར་བྱེད་ཟེར་བ་མིན་པ།
ཐོས་པ་བྱེད་ཀྱིན་ལོག་ལྟ་ཆེ་རུ་གཏོང་། མོས་གུས་ཆུང་དུ་གཏོང༌། ཉོན་མོངས་
རགས་སུ་གཏོང་ཟེར་བ་མི་འདུག་ལགས། ཁ་འདོན་ཅིག་བྱེད་རུང་སྙན་སྙན་མོ།
ཡང་ན་མགྱོགས་རྩི། དོན་གཅིག་ཀྱང་མི་བསམ། ཀུན་རིག་གམ་མི་འཁྲུགས་
པའམ་ཆོ་ག་གང་བྱེད་རུང་དོན་དང་མི་བསྟུན་པར་གྲ་འགྲིག་འགྲིག་མོ་དེས་གང་
ཡོང་། ཏིང་འཛིན་སྔགས་དང་ཕྱག་རྒྱ་གསུམ་གུངས་གཅིག་ཏུ་བསྒྲིག་དགོས་རྒྱུ་
ཡིན་མོད། རང་རེ་ཚོའི་དེ་ལས་ནི་བྲོ་པ་དྲག་ལ་ཁད་ཀྱང་འདུག གཡས་པའི་
ཕྱག་རྒྱ་གཡས་ལ་འཁྱེར་སྦྲུམ་སྦྲུམ་སྦྲུམ། གཡོན་པའི་ཕྱག་རྒྱ་གཡོན་ལ་འཁྱེར་སྡེ་
རི་མ་སྡེ་རེ་མ་ཟེར་ནས་འགྲིག་པོ་འདུག ཐོས་པའི་དགོས་པ་དེ་གང་ཡིན་ན།
བསྟན་བཅོས་ལ་ཡང་། དོན་མེད་དོན་ལོག་དོན་ལྡན་དང་། །ཐོས་རྩོད་སྒྲུབ་པ་
ལྷུར་ལེན་དང་། །ངན་གཡོ་བརྩེ་བྲལ་སྡུག་བསྔལ་འབྱིན། ཅེས་པས་དོན་མེད་
དང་། དོན་ལོག་དང་། ངན་གཡོ་དང༌། བརྩེ་བ་དང་བྲལ་བ། དེ་ཀུན་
ཆོས་པས་ཐོས་རུང་དགོས་པ་མེད་པ་ཡིན། མཁའ་སྤྱོད་དབང་པོའི་གསུང་ན་
ཡོད་ལགས། ལྷ་ཆོས་བསྟན་ན་གཅིག་ཀྱང་ཉན་མི་ནུས། འཆལ་ཚིག་ཅལ་
ཅོལ་ཐོས་པ་ཙམ་གྱིས་ཟིན། དེ་འདྲའི་མི་དེ་འོན་པ་རྣ་ཅན་ཡིན་གསུང་བ་དེ་
ཡང་། དོན་མེད་ཀྱི་ཐོས་པ་མང་པོ་ལ་འཇུག་པ་འདྲ། མདོ་རྒྱུད་ཀུན་ལ་སྐམ་
བཤད་རེ་བྱེད། ཆོས་ནས་ད་དེ་འདྲ་བཤད་དེ་ཟེར་ནས་རང་རེ་བྱ་བ་མང་པོ་ལ་
འཇུག དཔེར་ན་ནོར་བུའི་ཡོན་ཏན་མང་པོ་བརྗོད། དེ་བདག་ལ་ཞུ་བྱས་ན།
ངེད་ལ་མེད་ཟེར་བ་དང་འདྲ་བར་ཆོས་བཤད་མང་པོ་བྱེད། དོན་ལག་ཏུ་ལེན་
པ་རུ་རས་ཐལ་མདོག་འདོན་པ་འདི་ཀུན་ཀྱང་ཐོས་པས་དྲེད་པའི་རྟགས་ཡིན།
དེ་བཞིན་ཆོས་སྐད་བཞིན་བྱེད་རུང་གོ་བ་མི་ལེན་པར་ཚིག་རྡོག་རེ་གཉིས་ཀྱི་་
འགལ་འདུ་གཏོང༌། དེ་སོང་ན་ས་གོང་མ་ཆེན་པོའི་མཚན་ཇུས་ཙམ་ཅིག་སོང་
459



བར་བརྩི། མཆེད་གྲོགས་དང་། ཨ་ཅང་ཆེ་སྟེ། བླ་མ་ཚུན་ལའང་གཏི་ཐུག་
གིས་བརྒྱ་ཚར་འབད། ཉེས་ལྟུང་ལ་ ཐབས་བརྫིས་ཞབས་བརྫིས་བཏང་བའི་
བགྲོ་གླེང་དེ་ནི། མི་བློ་ཡུས་ཅན་ཤགས་སོགས་པ་དང་ཁྱད་མེད་པ་འདི་ཐོས་པ་
འདི་དྲེད་པའི་རྟགས་ཡིན། ཆོས་ལ་དགའ་ཚོར་མི་ཡོང་། ད་ཁྱེད་ཙོ་ལས་དང་
རྒྱུས་ཆེ་སྙམ་པ་འདི་ཀུན་ཐོས་པས་དྲེད་པའི་རྟགས་ཡིན། དེ་ལ་སོགས་ཏེ་མང་
པོ་འདུག་སྟེ་ཞོག་ཐོངས། སྒོམ་པས་དྲེད་པ་ལའང་འདི་འདྲ་ཡོང་ངམ་བསམ་པ་
ལགས། རྒྱུས་ཐོག་ནས་མ་ཞུས་ན་མི་གཏུབ། དང་པོ་འཆི་བ་མི་རྟག་པ་དང་
ལས་རྒྱུ་འབྲས་ལ་མི་འཛེམ་པ་དེའི་མགོ་ལ། ཐབས་ལ་མི་མཁས་པའི་སྟོང་པ་
བསྟན་པས་གང་ཟག་གི་རིགས་གསུམ་ལ་གོ་ལུགས་གསུམ་འཆར། གཅིག་དང་
འདུ་བྲལ་གྱི་རིག་པས་བརྟག་དཔྱད་དགོས་པའི་གང་ཟག་དེ་རྟོག་དཔྱོད་རྐྱང་པའི་
ངང་ལ་སྒོམ་འདྲེད། ཀུ་སུ་ལུ་འཇོག་སྒོམ་པ་དེ་གནས་པ་ཕྲན་ཚེགས་དེས་ཡིད་
འཕྲོག་ནས་ལྷག་མཐོང་གི་འོད་གསལ་མི་འཆར། དེ་སྐད་དུ་ཡང༌། གྲུབ་ཆེན་
གླིང་གིས་ཞལ་ནས། ཐ་སྙད་སྨིག་སྒྱུ་དང་འདྲ་བའི་ཕྱིར་རྗེས་སུ། །བློ་ལྡན་རི་
དྭགས་དང་འདྲ་བའི་སྟོན་པ་དྲེད། སྒྲ་དོན་འགྲེལ་མེད་ཅིག་ཡིན་ཏེ་དོན་མ་
རྟོགས། དྲེད་རྟགས་འབྲས་བུ་རེ་གཙོ་བོ་རེ་བསྐྱལ། །ཉམས་མྱོང་འཇའ་ཚོན་
དང་འདྲ་བའི་དྲེད་རྟགས་ལ། ། དད་ལྡན་བྱིས་པ་དང་འདྲ་བའི་སྒོམ་ཆེན་་་་་་
ཆགས། །བློ་འདྲི་དགོས་ས་ལགས་ཏེ་དོན་མི་རྟོགས། །དྲེད་རྟགས་འབྲས་བུ་རེ་
གཙོ་བོ་རེ་བསྐྱལ། ། གསུངས། མི་རྒྱུ་ཧོད་པོ་མཚན་ཅིག་སྟོང་པ་ཁ་ལ་ཁྱེར།
ཆོས་མེད། འཇིག་རྟེན་མེད། ཁྱོད་སུ་ཡིན། ང་གང་ཡིན། སྡིག་པས་
གནོད་ག་ལ་བསྐྱལ། དགེ་བས་ ཕན་མ་བཏགས་ཟེར་ནས་རྒྱུ་འབྲས་ཀྱི་ཆོས་
ཐམས་ཅད་བདེན་མེད་ལ་བཏང་། ཐམས་ཅད་སྟོང་པ་ཡིན་ཟེར། དེ་སྟོང་པ་
དང་ ལོས་ ཡིན་ ཏེ། སྟོང་པ་ ཁ་ ལ་ བརྗོད་ པའི་ ཕན་ པའི་ ལོ་ རྒྱུས་ མི་ འདུག
460



སངས་རྒྱས་ཕལ་པོ་ཆེའི་ནང་ནས། ཇི་ལྟར་བུ་རམ་མངར་བའི་རོ་བརྗོད་པས་རོ་
ནི་མི་མྱོང་སྟེ། ཟོས་པས་རོ་ནི་མྱོང་བར་འགྱུར། དེ་བཞིན་སྟོང་པ་ཉིད་ཀྱི་རོ་
བརྗོད་པས་རོ་ནི་མི་མྱོང་སྟེ། བསྒོམས་པས་རོ་ནི་མྱོང་པར་འགྱུར། གསུངས།
ས་ར་ཧ་ས་ཀྱང༌། ལས་ལས་གྲོལ་ན་ཡིད་ནི་ཐར་པ་ཡིན། །གསུངས་པ་འདུག
དེ་ཙོ་ཡང་བསྒོམས་པས་དྲེད་པའི་རྟགས་ཡིན། རྐུབ་བཙུམ་མཁན་ཁ་ཅིག་ངེས་
དོན་ཟབ་མོ་གོང་མ་རྣམས་ཀྱི་བརྡར་ཤ་བཅད། འཕྲི་བསྣན་མི་དགོས་པ་སངས་
རྒྱུས་ལག་པར་གཏད་བཞག་པ་འདྲ་འདུག་རུང༌། ག་ན་སྐྱོན་ཅི་འདུག་ལྟ། བློ་
འདས་དེ་ལ་བློའི་དྲི་མ་ཅིག་ཀྱང་འཆོས། ཚོང་འདུས་ཀྱི་འོ་མ་བཞིན་གློད་ཅི་
ཐུབ་བྱེད། མར་ལས་ཐུད་མི་ཚོ། རྗེ་བཙུན་བྱམས་པ་དང༌། ཀླུ་སྒྲུབ་ཡབ་
སྲས། ཐོགས་མེད་སྐུ་མཆེད། གཞན་ཡང་རྒྱ་གར་གྱི་གྲུབ་ཆེན། ས་ར་ཧ་
དང་། མེ་ཏྲི་པ་དང༌། ཇོ་བོ་ཨ་ཏི་ཤ་དེ་ཚོའི་ལམ་སྟོན་ཐུབ་པ་དེ་རྐུབ་བཙུམ་
ཁྱེད་ཙོའི་སྒོམ་ལན་སྟོང་ཕྲག་གསུམ་ཡང་མང་ཡོད། བདེན་ན་བདེན་སྟུག་ཚང་
འཕྱག་འཕྲོ་ལ། དཔོན་པོའི་སྐུ་གཞོགས་སུ་བཞག་ན། ཧན་གདལ་འགྲོ་བ་
ཡིན། ཐ་སྙད་ཐེ་དགུ་གནམ་སྒྲེང་སློབ་འཕྲོ་ལ། གནས་ལུགས་ཡོད་མེད་ཀྱི་
མཐའ་དང་བྲལ་བའི་བདེ་བ་ཆེན་པོ་དེ་དྲུང་དུ་བསྐྱལ་ན། ཁྱེད་ཙོ་ལ་སྤྱོད་ཅིག་
བྱུང་དོགས་ཡོད། དེ་ན་བླ་མ་ཚོས་ཀྱང་རབ་མངོན་མཁྱེན་ཡོད་པ་མ་ཐའང་མི་
སྤྱོད་མཁྱེན་པར་མཛད་ནས་གསུངས་དགོས་པ་ཡིན། བྱ་ཉོག་བྱུང་ཉོག་མཛད་
ན་རྩ་ལྟུང་སུ་ལ་ཕོག་ཀྱང་མི་ཤེས་པ་འདུག་ལགས། སྒོམ་དྲེད་པ་འདི་མཚན་
ཉིད་བསྒྲེས་རྒན་ཙོ་ལ་མི་ཡོང་། དེ་མི་སྒོམ་པའི་ཕྱིར། སྒོམ་ཆེན་རྒྱལ་པོ་འདི་
ཚོ་དང་རོགས་པོ་བྱས་ནས་སྡོད་དགོས་པ་འདུག ད་ཐོས་པས་དྲེད་པ་དེ་ཐ་སྙད་
བཅོས་འཕྲོག་སྒོམ་པས་དྲེད་པ་དེ་སྒོམ་ཆེན་འདོད་པ་མ་སྤངས་པའི་ཆོས་ཁྱེར།
སྤྱོད་པ་སྐྱག་གཏད་མེད་པ་དེ་རྟོགས་ལྡན་བརྟུལ་ཞུགས་པས་འཕྲོགས་ནས་དེའི་
461



བར་སྐབས་པ་ཚོ་ལ་ནི་གང་ཡང་མ་བྱུང༌། ད་ཡང་ལབ་འདས་ན་ལིབ་འཆོར།
དེ་ཙམ་ གྱིས། ད་འདི་ནས་ མར་ ལ་ བཙུན་དྲེད་དུ་མི་འགྲོ་ བའི་བྱ་བ་ དང་།
ཐོས་དྲེད་དུ་མི་འགྲོ་བའི་མོས་གུས་དང་ཞེན་ལོག་སྣ་རེ་སྟོན་པ་ཡིན་པས་སྐལ་པ་
ཅན་རྣམས་ཀྱིས་ཉམས་སུ་བཞེས་སུ་གསོལ། དང་པོར་བྱ་རོག་དཀྲོག་མི་ཤེས་པ་
ལ་སྡོམ་པ་མི་ཆགས་གསུང་བ་དེ་མནོ་བསམ་མ་རྙེད་ན། རྒྱུ་འབྲས་མི་གོ་བ་ལ་
དགོངས་པ་ཡིན། དེ་ལྟར་ཡང་ལས་དང་ལས་ཀྱི་འབྲས་བུ་མི་ཤེས་ན། ལོ་རྒན་
རུང་བྱིས་པ་ཡིན་པས། བཙུན་པ་བྱེད་དུས་ཀྱང་སྐྱེས་བུ་རབ་འབྲིང་ཐ་གསུམ་
གང་རུང་གི་བློ་བྱེད་དགོས། སྐྱེས་པ་དེ། འཆི་བ་མི་རྟག་པས་ལེགས་པར་མ་
བསྐྱངས་ན། དང་པོར་སྐྱེ་བ་དེ་འདྲས་མི་ཕན། རྣམ་པ་ཀུན་འདོད་ཡོན་ལ་
ཞེན་པ་སྤོང་། ཆོས་གོས་རྣམ་གསུམ་འདི་ཡང་ང་ཆོས་བྱེད་པའི་བརྟུལ་ཞུགས་ཀྱི་
ཆས་ཡིན་སྙམ་པ་དང་། གཟུགས་འདི་བཞིན་བཟུང་ནས་ཐོས་བསམ་མ་་་་་
གཏོགས་གྲོས་ཚོང་བློ་ཤེད། ཚིག་རྩུབ། མདོར་ན་འདུལ་བ་དང་འགལ་བ་མ་
བྱེད་སྙམ་པ་བྱས་ན། བཙུན་པ་མི་དྲེད་པ་ཡིན། སངས་རྒྱས་ཀྱི་གསུང་རབ་
ཚིག་བཞི་པ་གཅིག་ལ་དེའི་དོན་ཕུགས་ཆོད་པ་རེ་བྱེད། ཚིག་དེའི་དོན་མཐའ་
དག་ཐོས་བསམ་སྒོམ་ངེས་ཤེས་རྙེད་པ་ཅིག་ཅི་ནས་ཀྱང་དགོས། ཐོས་པའི་དོན་
གོ་བ་དེའི་དོན་རྒྱུད་ལ་སྐྱེ་དགོས་པ་ལགས། གཞན་བླ་མ་ཆེ་གེ་མོ་ལ་སྒྲུབ་ཐབས་
ཆེ་གེ་མོ་ཐོབ་ཐོབ་མང་པོ་བག་ཆགས་འཇོག་པས་ཡ་མཚན་ཆེ་སྟེ། དྲེད་འགྲོ་
བའི་རྒྱུ་ནི་དོར་ཡང་འདུག་པས་གང་ཞུས་པ་དེ་དཔྱིས་ཕྱིན་པར་མཛད་དགོས།
ངེས་དོན་སྒོམ་རུང་། བསྐྱེད་རིམ་སྒོམ་རུང༌། བཟླས་པ་བྱེད་དམ། གང་
བྱེད་རུང་། དེའི་བྱེད་ལུགས་མ་ནོར་བར་ཐོས་དགོས་པ་ལགས། དེ་བསྒོམས་
པ་ལ་སྙིང་རུས་ཆེན་པོ་ཅིག་ནི་དགོས་པ་དེ་ཡིན། འཆི་སྙིང་ཟུག་དེའི་སྟེང་དུ་བླ་
མ་དམ་པ་ལ་གསོལ་བ་འདེབས་པ་གལ་ཆེ། བླ་མ་ལ་མ་བལྟོས་པའི་དམ་པའི་
462



ཆོས་སྣ་གཅིག་ཀྱང་མེད་པ་ལགས། སྡུད་པ་ལས། སངས་རྒྱས་ཆོས་རྣམས་
དགེ་བའི་བཤེས་ལ་བསྟེན་ཏོ་ཞེས། ཡོན་ཏན་ཀུན་གྱི་མཆོག་མངའ་རྒྱལ་བ་དེ་
སྐད་གསུངས། ཅེས་པས་བླ་མ་ལ་གསོལ་བ་བཏབ་ནས་དེའི་བྱིན་རླབས་ཞུགས་
པའི་རྟོགས་པ་དེ་ཞེན་ལོག་ཆེན་པོས་སྐྱོང་དགོས། དེ་ཡང་འཇིག་རྟེན་ལ་ཞེན་པ་
ལོག་དགོས་པ་ཨ་ཅང་ཆེ། ཆོས་ལ་ཡང་ཧ་ཅང་ཞེན་པ་མེད་པར་མཉམ་ཉིད་
གཅིག་ ཏུ་མཉམ་པར་འཇོག་རེའི་ངང་ལ་སྒྱུ་མ་ལྟར་སྤྲོས་པ་ལ་དགའ་ནའང་།
ཡུམ་ལས། བྱང་ཆུབ་སེམས་དཔའ་གང་ཞིག་ཤེས་རབ་མཆོག་བསྒོམས་ཏེ། །དེ་
ལས་ལངས་ནས་གོལ་ས་མེད་པའི་ཆོས་བརྗོད་ཅིང་། །དེ་ཡང་འགྲོ་བའི་དོན་དུ་
བྱང་ཆུབ་རྒྱུར་བསྔོ་ན། །དགེ་བ་དེ་དང་མཉམ་པ་འཇིག་རྟེན་གསུམ་ན་མེད། །
ཅེས་བླ་མའི་མོས་གུས་དང་མཉམ་བཞག་མ་ནོར་བ་ཅིག་དང་། ཞེན་ལོག་ཆེན་
པོ་ མཐར་ ཕྱིན་ པར་ སྐྱོང་ དགོས། དེ་བཞིན་བསྐྱངས་ པས་ གོལ་ ས་ མི་འོང་།
གོལ་ས་འོང་བ་ལ་དམིགས་གཏད་དགོས་པ་ཡིན། ཚད་མ་དང་དམིགས་པ་མེད་
པ་ལ་གོལ་ས་ག་ན་མཆིས། དེ་ཙམ་ལ་ཞོག གསལ་དྲགས་ན་ཅིར་འགྱུར་མི་
ཤེས་དེ་ལྟར་བྱུང་ན་སྒོམ་དྲེད་མི་ཁྱེར། ཆོས་རྗེ་ལ་ཞུས་པ་མིན། ངེད་རང་དྲེད་
ངེས་རང་གིས་ཚོར་ནས་སྨྲས་པ་ཡིན་ལགས། རྟོགས་ལྡན་གྱི་གཟུགས་དྲེད་པ་
མང་ལགས། ནུས་པ་མེད་པའི་སྔོ་སོར་དཀའ་ཐུབ་དང་། དུར་ཁྲོད་ཀྱི་གན་དུ་
འགྲོ་བའི་གསང་སྤྱོད་ཀྱི་ལུགས་ཅིག་དང་། རྩ་རླུང་གིས་མི་འཆུན་པའི་རིག་མ་
དང་ཚོ་མང་པོ་ཅིག་བྱས། རྒས་ཁར་སྒུམ་དང་གཅིག་ལ་འཁྲིས་ནས་ལས་ལ་
གྲངས་ཀྱིས་མི་ཆོད། ལྟོ་གོས་འདི་སྐྱུག་བྲོ་བ་གཅིག་ལགས། བླ་མའི་མན་ངག་
སྙིང་གི་དཀྱིལ་དུ་བཅངས། ལྟོ་གོས་ཀྱི་འཁྲི་བ་བདེ་སྤྱད། གནས་གང་དུ་སྡོད་
རུང་ཞེན་པ་མེད་པ། དགེ་སྦྱོར་གང་བྱེད་རུང་རྩོལ་མེད་དུ་འགྲོ་བ། སྣང་སྲིད་
ཐམས་ཅད་དག་པ་རབ་འབྱམས་སུ་འཆར་བ། རྣམ་པ་ཀུན་ཏུ་བྱང་ཆུབ་ཀྱི་
463



སེམས་དང་མ་བྲལ་བ། གང་བྱུང་གིས་ཆོག་ཤེས་པ་དེ་འདྲ་ཉིན་མོའི་སྐར་མ་
ལས་དཀོན་པ་འདུག་གོ་ལགས། གཞི་སོ་ཐར་གྱི་སྡོམ་པ་མ་ཉམས་པ་བྱང་ཆུབ་
ཀྱི་སེམས་ལེགས་པོ་མ་ཉམས་པ། གསང་སྔགས་ཀྱི་དམ་ཚིག་ཚུལ་བཞིན་སྲུང་བ།
རྐྱེན་ཅི་འབྱུང་རུང་བྱང་ཆུབ་ཀྱི་སེམས་མ་ཉམས་པ། ཆོས་ལེགས་འདོད་ཁོ་ལ་མ་
བརྟེན་པའི་གང་བྱུང་གིས་ཆོག་ལ་རྣམ་པ་ཀུན་ཏུ་མཆོག་ནི་སེམས་དང་མི་བྲལ་དེ་
འདྲ་ཅིག་ཡོང་བར་ཤོག་ཅེས་ཞུས་སོ། །དྭགས་པོ་རིན་པོ་ཆེའི་ཆོས་བཞི་འདི་ཚིག་
ལ་སྐྱོན་ཡོང་དགོངས་པ་མ་གནང་བར་དོན་དངོས་གཙོ་བོར་སྟོན་པ་དེ་ཡིན་པ་
འདུག བློ་ཆོས་སུ་འགྲོ་བར་བྱིན་གྱིས་རློབས། །ཞེས་པ་འདི་བློ་ཕལ་པ་ཡིན་ལ།
ཆོས་འདི་ལ་བློ་བྱས་པའི་ཆོས་མང་པོ་ཡོད་པས། དམ་པ་དོན་གྱི་ཆོས་མ་ཡིན།
དམ་པའི་དོན་གྱི་ཆོས་མ་གཏོགས་ཆོས་གཞན་མ་རྣམས་བློས་བྱས་ཀྱི་ཆོས་རྐྱང་པ་
ཡིན་པས་དེ་ཐམས་ཅད་ཆོས་སུ་འགྲོ་བ་དེ་ཀ་ཡིན། དེའི་ལམ་ཡང་དེར་འདུས་
འཁྲུལ་པ་དེ་སེལ་བའི་ཐབས་ཀྱང་བློས་བྱས་ཀྱིས་སེལ་བ་དེ་ཀ་ཡིན། དེའི་ཡེ་
ཤེས་ཀྱང་བཏགས་པ་མིང་གི་ཡེ་ཤེས་ཡིན་པ་འདྲ། ད་ཅི་འདྲ་བྱེད་ཟེར་ན། བློ་
བྱང་ཆུབ་ཀྱི་ཆོས་སུ་འགྲོ་བར་བྱིན་གྱིས་རློབས། བྱང་ཆུབ་ཀྱི་ཆོས་དེ་ཡང་དག་
པའི་ལམ་དུ་འགྲོ་བར་བྱིན་གྱིས་རློབས། ཡང་དག་པའི་ལམ་དེའི་བར་ཆད་བློ་
དབྱིངས་ཀྱིས་འཁྲུལ་བ་སེལ་བར་བྱིན་གྱིས་རློབས། དེ་ ཐམས་ ཅད་ཀྱི་དོན་
འཁྲུལ་མེད་ཡེ་ཤེས་སུ་རྟོགས་པར་བྱིན་གྱིས་རློབས་ཟེར་བ་བྱས་ན་ཚིག་སྐྱོན་དོན་
སྐྱོན་གཉིས་ཀ་མི་ཁེལ་བ་ཅིག་འབྲུག་པ་ཀུན་ལེགས་ཀྱི་བློ་ལ་ཤར་བྱུང༌། ལར་གྱི་
བླ་མ་སློབ་དཔོན་སྔགས་པ་དགེ་བཤེས་རྟོགས་ལྡན་རྣམས་ཀྱི་ཐ་དད་དུ་བློ་བཟོ་
རྐྱང་པའི་ཡི་གེ་མང་པོ་ཞིག་བརྩམས་པས། བཀའ་བསྟན་བཅོས་ཚོང་འདུས་ཀྱི་
འོ་མ་ལྟར་མཐར་ཆུ་རྐྱང་དུ་སོང་བ་བཞིན་བསྟན་པ་བསྣུབ་པའི་ལག་ཆར་ནི་འགྲོ་
བ་འདྲ། འོན་ཀྱང་སངས་རྒྱས་ཀྱི་བསྟན་པ་སྲུང་བའི་ཆོས་སྐྱོང་རྣམས་ཀྱིས་
464



དགོངས་ཤིང་གཟིགས་པས་མཐར་འཁྱོལ་ཡོང་བ་ནི་དཀའ། ད་ཕཊ་རྒྱུ་་་་ །
ཕུགས་རྒྱབ། ཡར་སངས་རྒྱས་ཕཊ་མར་སེམས་ཅན་ཕཊ། བདེན་པ་བདེན་
པར་ཕཊ། རྫུན་པ་རྫུན་པར་ཕཊ། ཆེ་བ་ཆེ་བར་ཕཊ། ཆུང་བ་ཆུང་བར་
ཕཊ། བདེན་རྫུན་གཉིས་ཀ་མཉམ་ཉིད་དུ་ཕཊ་སྭཧཱ། ཡང་། སྒོམ་ཆེན་པ་
རྫོགས་པའི་སངས་རྒྱས་མིན་པ་གཞན་ཐོབ་འདོད་མེད་པ་དེ་དབེན་པའམ་བས་
མཐའ་ གང་དུ་བསྡད་ཀྱང་ལུས་ བསམ་གཏན་ གྱི་ཆོས་ ལྔ་ དང་ ལྡན་ པར་བྱས།
སེམས་ཅན་ཐམས་ཅད་ཀྱི་དོན་དུ། བདག་སངས་རྒྱས་མ་ཐོབ་ཀྱི་བར་དུ་མི་
མཐུན་པའི་རྐྱེན་ཐམས་ཅད་ལས་སྐྱོབ་ཏུ་གསོལ་སྙམ་པས་དཀོན་མཆོག་གསུམ་
འདུས་ཀྱི་ངོ་བོ་བླ་མ་ལ་དུང་དུང་པའི་གསོལ་བ་བཏབ་ལ། དེ་ནས་ཡོད་མེད་
རྟག་ཆད་ཐམས་ཅད་བློ་ཡི་ སིངས་བཏང་། ཧྲིག་གེ། རྗེན་ནེ། ཡེར་རེ།
གང་ཡང་བསྒོམ་རྒྱུ་མེད་པའི་ངང་ལ་སྡོད་དེ་འབོལ་ལེ་ཤིག་གེ་ཞོག དེ་ལས་འཕྲོ་
ན་འཕྲོ་མཁན་གྱི་ངོ་བོ་ལ་གཅེར་གྱིས་ལྟོས་ལ་ཡང་སྔར་བཞིན་བཞག འདི་ལ་ཇོ་
བོ་མཚན་ཉིད་པ་རྣམས་དམིགས་པ་མེད་པའི་སྙིང་རྗེ་ཟེར། སྒོམ་ཆེན་པ་རྣམས་
ཡིད་ལ་མི་བྱེད་བློ་ ལས་འདས་ པ་ ཟེར། བཅོམ་ ལྡན་ འདས་ ཀྱི་ གསུང་ནས།
གཟུགས་རྣམས་མི་མཐོང་ཚོར་བ་དག་ལས་མི་མཐོང་ཞིང་། །འདུ་ཤེས་མཐོང་བ་
མེད་ལ་སེམས་པ་མི་མཐོང་བ། ། གང་ལ་རྣམ་པར་ཤེས་དང་སེམས་ཡིད་མཐོང་
མེད་པ། འདི་ནི་ཆོས་མཐོང་ཡིན་ཞེས་བདེ་བར་གཤེགས་པས་བསྟན། །ཞེས་
གསུངས་པ་དེ་ཡིན། ལྟོ་ན་མ་གཉིས་བཀོད་པ་ཆག་དང་དྲི་ཆུ་མཐུན་མཚམས་སུ་
སྨོན་ལམ་སངས་རྒྱས་ཀྱི་གསུངས་པའི་བཟང་སྤྱོད་སོགས་ཤེས་ན་འདོན། དགེ་
བ་བྱང་ཆུབ་ཆེན་པོར་བསྔོ་བ་བྱེད་པ་དེ་རྫོགས་པའི་སངས་རྒྱས་སྒྲུབ་པའི་ཆོས་
ཡིན་པ་འདུག ཚེ་འདིའི་ལྟོ་གོས་ཆོས་གསུམ་བསྒྲུབས་ནས་ཡར་ལུང་པའི་ཕུ་ལ་
རྒྱུག མར་ལུང་པའི་མདའ་ལ་རྒྱུག ཁ་ཆོས་སྤྱོད་ཤེས་ཚད་ཐོན། གཏོར་མ་
465



ཐོངས། གཏོར་ རྩོམ་ འོང༌། ནུབ་ མོ་ འོག་ རྒྱུ་ ཐོངས་ ལ་ སྐྱག་རྫུན་ ཐོངས།
མིའི་བློ་རིག་དང་བསྟུན་ལ་འགྲོ་སར་སྤྱོད་ཉེས་གྱིས། མི་འགྲོ་སར་ཞི་བ་དང་
དུལ་བར་གྱིས། ཐབས་མཁས་ཀྱིས་སྙན་གྲགས་སྒྲུབ་གནས་བསྐོར་དང་ཆོས་ཞུ་
བ་ལ་སྙད་ཐོགས་མ་བཙན། ཚོགས་འཁོར་དང་སུག་སུག་ཅི་ཡོང་ལྟོས། ཚེ་
འདིའི་འདུན་མ་དམག་ཁྲལ་འུ་ལག་ལ་འགྲོ་མི་དགོས་པའི་ཁྱད་ཡོད། ཞེས་
ཐུགས་སྲས་ཕྲག་བརྒྱ་པ་ལ་གདམས་པའོ། (ལེགས་བཤད་ཡིག་ཆུང་འབྲུག་གི་
སྒྲ་དབྱངས་ཟབ་མོའི་རྔ་ཆེན་ཅེས་བྱ་བ་）ཆོས་ཀྱི་རྗེ་རིན་པོ་ཆེའི་དྲུང་དུ་ཞུ་བ།
སྤྱིར་མཉམ་མེད་དྭགས་པོ་བཀའ་བརྒྱུད་པ་འདི་ལ། རང་གི་གྲུབ་མཐའ་འདི་
ཞེས་འཛིན་བདག་མི་འདུག་ལགས་ནའང་། ཆོས་སྤྱིའི་གནས་ལུགས་དེ་བླ་མ་
དམ་པའི་བྱིན་རླབས་ཀྱིས་རང་གི་རྒྱུད་ཐོག་ཏུ་འབྱོན་པ་ཅིག་ཡིན་པ་འདྲ་ལགས།
དེའི་ཐབས་བླ་མ་ལ་གསོལ་བ་འདེབས་པའི་གནད་ལེགས་པར་ཤེས་དགོས་པས།
དེ་ཤེས་པ་ལ་བླ་མ་ངོ་ཤེས་དགོས། བླ་མ་ངོ་ཤེས་ན་མདོ་རྒྱུད་ཀྱི་རྩ་བ་གོ་བ་ཡོང་
བ་ཡིན། དེའི་རྒྱུ་མཚན་ཡང༌། སྡུད་པ་ལས། སངས་རྒྱས་ཆོས་རྣམས་དགེ་
བའི་བཤེས་ལ་བསྟེན་ཏོ་ཞེས། །ཡོན་ཏན་ཀུན་གྱི་མཆོག་མངའ་རྒྱལ་བ་དེ་སྐད་
གསུངས། །ཞེས་པས་བླ་མའི་མཚན་ཉིད་བརྟག་པ་རང་གལ་ཆེ་བའི་ལུགས་ཡིན་
ལགས། མཚན་ཉིད་དང་ལྡན་པའི་བླ་མ་རྙེད་ན་གསོལ་བ་འདེབས་པ་མ་་་
གཏོགས་པའི་ཆོས་གཞན་མེད་པ་ཅིག་འདོད་ནས་ཀྱང་ཡིན་ཞིང་། ཉམས་སུ་
ཡང་དེ་ལྟར་ལེན་པ་ཡིན་ལ། བླ་མས་བསྟན་པའི་ཐར་པ་དང་ཐམས་ཅད་མཁྱེན་
པའི་ཡོན་ཏན་མཐོང་བས། འཁོར་བ་ལ་ཡིད་སྐྱོ་ནས་ཆོས་ཀྱི་རྩ་བ་འཆི་བ་དྲན་
པ་ཡང་བླ་མ་ལགས་སོ། །འཁོར་བ་ལས་སྒྲོལ་བར་བྱེད་པ་ལ། སྐྱབས་སུ་འགྲོ་བ་
སྒོམ་པ་དང༌། སྒོམ་གསུམ་གྱི་མི་དགེ་བ་མཐའ་དག་སྡོམ་པ་ལ་དེའི་བྱེད་ལུགས་
བླ་མ་མེད་ན་མི་ཤེས་པས་དེ་བསྟེན་དགོས། གཞན་ཡང་རང་ཉིད་གཅིག་པུར་མ་
466



ཟད་འགྲོ་བ་ནམ་མཁའ་དང་མཉམ་པའི་སེམས་ཅན་ཐམས་ཅད་བློ་ཁོངས་སུ་མ་
བཅུག་ན་ཉན་རང་དུ་གོལ་ཞིང་བྱང་ཆུབ་སེམས་རིན་པོ་ཆེ་མི་སྐྱེ་བའི་བྱང་ཆུབ་ཀྱི་
སེམས་སློབ་པ་ཡང་བླ་མ་ལ་རག་ལས་པས་ཀྱང་བླ་མ་གལ་ཆེ། དེ་གཉིས་ཀྱིས་
ཀྱང་དབྱེར་མེད་ཟུང་འཇུག་བདེ་བ་ཆེན་པོར་འཁྱེར་བའི་གནད་ནི་བླ་མ། བླ་
མའི་ནང་ནས་ཀྱང་བླ་མ་ཆོས་སྐུ། དེས་ན་མདོ་སྔགས་ཐམས་ཅད་ལ་བླ་མས་མི་
མཚོན་པའི་གཞན་ཚུགས་ཐུབ་པའི་ཆོས་གཤའ་མ་ཞིག་མེད་ལགས། ཡང་ཁ་
ཅིག་རིམ་ལྔ་ལས་གསུངས་པའི། མཆོད་པ་ཐམས་ཅད་ཡོངས་སྤངས་ནས། །བླ་
མའི་མཆོད་པ་ཡང་དག་བརྩམས། །ཞེས་པའི་དགོངས་པ་མི་ཤེས་པར། ཡི་དམ་
འཁོར་ལོ་སྡོམ་པ་དང༌། དགྱེས་པ་རྡོ་རྗེ་དང་། མ་ཧ་མ་ཡ་ལ་སོགས་པའི་ཕྱག་
མདོ་བ། ཕྱག་མཚན་སྣ་ཚོགས། སྐུ་མདོག་སྔོན་པོ། ཞལ་མང་པོ། དུར་
ཁྲོད་བརྒྱད། གཞལ་ཡས་ཁང་བཅས་པ་རྣམས་ཡི་ དམ་དུ་བསམས། འོག་
མིན་ནམ་ལྕང་ལོ་ཅན་དུ་བཞུགས་པ་རུ་བྱས། ཐུབ་པ་སྟོན་པ་སངས་རྒྱས་སྐུ་
མདོག་སེར་པོ་གཙུག་ཏོར་དང་བཅས་པ་ཅིག་ལ་དམིགས། བྱམས་པ་སྤྱན་རས་
གཟིགས་སོགས་བྱང་སེམས་སུ་བྱས་ནས་སྤངས་ཏེ། བླ་མའི་མཆོད་པ་ཡིན་ཟེར་
ནས་སེར་སེར་ཅིག་གམ་ཡང་ན་རལ་བ་ཉིལ་ལེ་བ། སྐྱུར་འགོང་ལུང་པར་མི་
ཤོང་ཅིག་སྤྱི་གཙུག་ཏུ་བསྒོམས་པའི་བླ་མ་ཟེར་ཀྱིན་འོག་འགྱུ་དང་འདྲེས་པའི་འོ་
དོད་རེ་འབོད། སེམས་ཅན་བསད་ནས་ཤ་ཁྲག་དྲོན་མོ་རེ་དང༌། ཆང་ཟེར་
བའི་མི་ཐམས་ཅད་སྦྲེ་སྐྱབས་སུ་གཏོང་བ་འདི་ཉིད་ཀྱིས་ལུང་པའི་ཡོན་བདག་ཡིན་
ཟེར་ནས་འབྱུང་པོ་ཁ་ལན་སྒུག་མཁན་རྣམས་སྨྱོ་རུ་བཅུག དོ་ཞག་གི་ཚག་པོའི་
དམིགས་ཚུན་ཆད་ད་ལོ་ནས་སྦྱོར་དངོས་རྗེས་གསུམ་ཚང་བ་ཅིག་བྱས། སྒོམ་
ཆེན་པའི་རྒྱགས་སྤྱད་ནས་སྒྲུབ་པ་མ་བྱུང་བར། ལྷ་ས་སྨོན་ལམ་ནས་མགོ་་་
བཙུགས་ཏེ་སྲང་ཁར་ཌཱ་མ་རུའི་སྐད་ལ་ལྟོ་ཟ་བ་དེ་བླ་མའི་མཆོད་པ་དང་མིན་ལས་
467



ཆེ་བ་བསམ། དེའི་རྒྱུ་མཚན་བླ་མ་དེ་མཚན་ལྡན་ཡིན་ན། ཁོང་གིས་དགོངས་
པ་ལ་སྐྱེས་བུ་ཆེན་པོའི་རྣམ་པར་རྟོག་པ་བརྒྱད་ཡོད་དེ། སྐྱེས་བུ་ཆེན་པོའི་རྣམ་
པར་རྟོག་པ་ལ། བདག་སེམས་ཅན་གྱི་སྲོག་དང་། དབང་པོ་དང་། ལུས་
ལོངས་སྤྱོད་ལ་གནོད་པའི་དཔལ་དང་འབྱོར་པ་ནམ་ཡང་མིན་པར་གྱུར་ཅིག་སྙམ་
པ་ཡོད་པས། དེས་ན་སྲོག་བཅད་པའི་མཆོད་པ་འདི་ཕྱི་ནང་གང་གི་མཆོད་པ་
ཡིན་མ་ཤེས་ལགས། ད་དེ་ལྟར་མི་བྱེད། འཁོར་ལོ་སྡོམ་པའི་མཆོད་པ་བྱེད་
ནའང་བླ་མ་འཁོར་ལོ་སྡོམ་པ། དགྱེས་པ་རྡོ་རྗེ་མཆོད་པ་བྱེད་ན་ཡང་བླ་མ་
དགྱེས་པ་རྡོ་རྗེ་སོགས་དང་སངས་རྒྱས་ཤཱཀྱ་ཐུབ་པའི་དུས་མཆོད་གཏོང་ནའང་བླ་
མ་ཐུབ་པ། དེ་བཞིན་དུ་བླ་མ་བྱམས་པ། བླ་མ་སྤྱན་རས་གཟིགས་སོགས་ལ་
མཆོད་པ་ཡིན། གྲུབ་ཐོབ་གླིང་གིས་ཀྱང་བླ་མ་མཆོད་པ་ལ་དུས་གསུམ་སངས་
རྒྱས་ཀྱི་སྐུ་གསུང་ཐུགས་དང་བླ་མའི་སྐུ་གསུང་ཐུགས་དབྱེར་མེད་པར་བསྟོད་པ་
ཡིན། དེ་བཞིན་རིགས་ལྔ་སོགས་སངས་རྒྱས་ཐམས་ཅད་ཀྱང་དེའི་ཁའི་ཁོག་ན་
ཡོད་པ་ལགས། དེས་ན་དགེ་བའི་རྩ་བ་ཅི་བྱེད་པ་དེ་བླ་མ་དང་ཐ་དད་དུ་མི་ལྟ་
བར་བྱས་ན། ཚོགས་འཁོར་མཆོད་གཏོར་གང་བྱས་ཀྱང་བླ་མའི་མཆོད་པ་བྱས་
པ་ཡིན། འཁོར་ལོ་སྡོམ་པ་ཟེར་བ་དེ། སྐུ་མདོག་སྔོན་པོ་ཕྱག་བཅུ་གཉིས་པ་
ཡུམ་དང་བཅས་པ་དེ་གཅིག་པུ་ལ་ཟེར་བ་མིན། ཡུམ་ཟེར་ནས་པང་པ་རང་དུ་
ཁྱེར་བ་དེ་ལ་ཟེར་བ་མིན། ཟུང་འཇུག་ལ་ཟེར་བ་ལགས། འཁོར་བ་དང་མྱ་
ངན་ལས་འདས་པའི་ཆོས་ཇི་སྙེད་ཅིག་ཡོད་པ་ཐམས་ཅད་ཟུང་འཇུག་བདེ་བ་ཆེན་
པོའི་འཁོར་ལོ་གཅིག་ཏུ་སྡོམ་པ་ཡིན། མཚན་མ་དང་མཚན་མ་མེད་པ་དང་
འཁྲུལ་བ་མེད་པའི་ཡེ་ཤེས་ཆེན་པོར་སྡོམ་པ་གཉིས་ལ་ཁྱད་མེད། དེས་ན་གསང་
འདུས་རིམ་ལྔའི་གསུང་འདི་བླ་མ་དང་ཡི་དམ་ཐ་དད་དུ་མི་བལྟ་བ་གྱིས་དགོས་
པར་གསུངས་ཡིན་ལགས། ད་འབྲུག་པའི་ལུགས་བཞིན་ཅིར་སྣང་བླ་མར་ལྟ་བ་
468



འདི་རང་ཟབ་ཅིང་ཀུན་འདུས་ལྟ་བུའི་གནད་ཤེས་ནས་བྱེད་རྒྱུ་དང་སྒོམ་རྒྱུ་བླ་མ་
ལས་མེད་པ་བྱས་ན་ལེགས་ཚོགས་གང་ཡང་གྲུབ་ཡོང་ཞིང་། ཐུན་མོང་གི་ཡོན་
ཏན་ཅི་ཡང་འགྲུབ་ལ། མཐར་ཐུག་གིས་ལྟ་སྒོམ་འདི་ལྟར་དུ་ཤར་ཡོང་ལགས།
ཧ་ཧ་དཀར་བརྒྱུད་རིན་པོ་ཆེའི་དགོངས་པ་ཡིན། རང་ནི་ཞུ་མི་ནུས་པ་འདུག
འམ་བུ་རང་གི་གོ་བ་ལ་འཁོར་འདས་ཀྱི་ཆོས་ཐམས་ཅད་དངོས་པོ་དང་མཚན་མ་
དང་དངོས་མེད་ལ་སོགས་སུ་གང་དུའང་མི་ལྟ་བ་ནི་ལྟ་བ། དེ་ལས་གཞན་པའི་
དམིགས་པའམ་སྒོམ་རྒྱུ་སྤུ་ཙམ་མེད་པར་ལྷོད་གློད་འཇོག་པ་ནི་སྒོམ་པ། དེའི་
ངང་ནས་ཆོས་ཐམས་ཅད་ལ་འདི་བྱ་མེད་པར་ཤུགས་འབྱུང་དུ་ནོར་བུ་ལས་དགོས་
འདོད་འབྱུང་བ་བཞིན་སྤྱོད་པ་ནི་སྤྱོད་པ། ལྷུན་གྲུབ་ཏུ་ཡེ་ནས་གནས་པ་དེ་
མངོན་དུ་འགྱུར་བ་ནི་འབྲས་བུ་ལགས། དེ་ལ་གང་དུ་ཡང་མི་ལྟ་བ་ལྟ་བ་ཡིན་
པའི་རྒྱུ་མཚན་ལྟ་བ་ཕྱོགས་བྲལ་རང་སྒྲ་སྐད་ཀྱང་ཆེ། དོན་ལའང་སྙེག གང་
དུ་ བལྟས་ རུང་ འཛིན་ པ་ ཡིན། འཛིན་ པ་ བློ་ ཡིན། བློ་ རྟོགས་ པ་ ཡིན།
རྟོགས་པ་ཕྱོགས་རེ་བ་ཡིན་པས་ཕུང་འདི་སྟོང་ཞེས་རྟོག་ནའང་གསུངས་པ་ཡིན།
གཟུགས་རྣམས་མི་མཐོང་ཞེས་པ་ལྟར། འདི་བསྒོམ་བྱུང་ན་དམིགས་པ་ཡིན།
དམིགས་པ་བྱུང་ན་དུག་དང་འདྲེས་པའི་ཁ་ཟས་བཟང་ཟ་བ་ཅེས་པ་དང་འདྲ་
བའི་གོང་དུའང་མི་ལྟ་བ་འདི་ཀ་སྒོམ་པ་སྤྱོད་པ་འདི་སྤྱོད་དང་མ་སྤྱོད་ནི་སྤང་བླང་
ཡིན། ལར་སྤང་བླང་གི་དོན་ཤེས་དགོས་ཏེ། སྤང་བླང་མེད་པ་འདི་ཀ་དགེ་བ་
མཐའ་དག་བླངས་པའི་གནད་ཆེན་པོ་ཅིག་ཡིན་པ་དེ་དགོངས་དགོས་ལ་ལགས།
རྩོལ་བས་མི་འདོར་བ་འདི་ཟབ། འོ་ན་སྡིག་ཡང་མི་འདོར་རམ་ཟེར་ན། སྡིག་
པ་མ་བླངས་ཙ་ན་འདོར་རྒྱུ་ག་ན་འོང་། འབྲས་བུ་དང་པོ་མ་དག་པ་ཅིག་སྤངས་
ནས། ཕྱིས་སངས་རྒྱས་སེར་ཙོང་ངེང་བ་ཅིག་ཡོང་བ་ཡིན། ཡེ་ནས་སྐུ་གསུམ་
རང་ཆས་སུ་བཞུགས་པ་དེ་ངོ་ཤེས་པས་མ་བུ་འཕྲོད་པ་ལགས་སོ། ། ཀ་མ་རཱུ་པ་
469



མཁྱེན་པའི་སྡོང་པོ་ལ། །ཁ་མཁས་འཁྲི་ཤིང་གཞོན་ནུའི་ལོ་འབྲས་ཀྱིས། །ག་ལ་བ་
དེར་བསྐྲུན་པའི་ཟླ་བྲལ་ཡང་། །ང་འཛིན་དམ་པོས་ང་བདག་མེད་པ་ལྟར། །ཅ་
ཅོའི་ཚིག་ལ་གོ་བས་སྣག་ཚ་གཡོག །ཆ་མེད་གཏམ་གྱིས་རྗེ་ཉིད་སྙན་ཚ་ཡང་། །
ཇ་ཡུལ་འཁོར་བའི་ཚོང་པའི་སྡུག་ཡུས་དང༌། །ཉ་མ་དད་པ་མེད་པའི་ཧ་ཅང་
བཞིན། ། ཏ་ཐཱའི་བསྟན་ལ་བྱ་བ་མ་བྱས་ཀྱང་། ། ཐ་མལ་སྐྱེ་བོ་འཁོར་བའི་སྡུག་
བསྔལ་དྲན། །ད་ནི་ད་ནི་བླ་མ་རིན་པོ་ཆེ། །ན་རྒ་འཆི་བའི་འཇིགས་ལས་སྐྱབས་
སུ་གསོལ། །པ་ར་པུ་རའི་རྣམ་རྟོག་འཁྲུལ་པས་ནི། །ཕ་མ་འཁོར་བའི་འཁོར་ལོར་
འཁོར་གྱུར་པས། །བ་གླང་ལྟ་བུ་རྨོངས་ལ་ལྷག་པར་གཟིགས། །མ་ལུས་འགྲོ་ལ་
བརྩེ་བའི་སྤྱན་རས་གཟིགས། རྩ་བའི་བླ་མ་བརྒྱུད་པར་བཅས་རྣམས་ཀྱིས། །ཚ་
གྲང་ཅན་གྱི་འགྲོ་བ་མཐའ་དག་ལ། ། ཛ་ལང་མེད་པའི་བྱམས་ཆེན་སྩལ་་་་་
གསོལ། །ཝ་ལྟར་ཞུམ་པའི་རང་འདོད་ཕྱོགས་རེ་བ། །ཞྭ་ལྟར་བསྟེན་རུང་དགོས་
པ་མི་འབྱུང་བའི། །ཟ་མ་ཚོགས་ཀྱི་འཁོར་ལོས་མཆོད་མི་བྱ། །འ་ཅག་འགྲོ་བའི་
དོན་ལ་བརྩོན་པ་ཡི། །ཡ་མཚན་བྱང་ཆུབ་མཆོག་ཏུ་སེམས་སྐྱེད་མཛོད། །ར་མ་ཕ་
ལ་རྒྱལ་སྲས་སྤྱོད་པ་འདི། །ལ་ལ་སྨྱོན་སྤྱོད་ལྟ་བུར་གོ་ན་ཡང་། ། ཤ་བ་རི་སོགས་
གྲུབ་ཐོབ་གོང་མས་ཀྱང་། །ས་ཆེན་འདི་ན་འཇིག་རྟེན་སྤྱོད་དང་འགལ། །ཧ་ཧ་
བདེ་ཆེན་བཞད་པའི་གད་རྒྱངས་ཀྱི། །ཨ་དོན་སྐྱེ་མེད་རང་སྒྲ་སྒྲོག་པ་ཐོས། །ཅེས་
འབྲུག་པ་ཀུན་ལེགས་ཀྱི་གང་བྱུང་མང་བྱུང་ལགས་སོ། ། །
ཡང་སྣེ་གདོང་རྩེ་ནས་དྲུང་ཡིག་ཚེ་དཔལ་བས་སེམས་དང་ཕན་པའི་གསུང་
ཆོས་ཅིག་དགོས་གསུངས་པ་ལ་འདི་སྐད་བྱས། ཡིད་ལ་མི་བྱེད་པའི་སྐབས་སུ།
ཆོས་རྗེ་སྐྱབས་སེས། དེ་ཚེ་མཁས་པ་ཐམས་ཅད་སྙིང་ལ་དུག་གིས་ཁྱབ་པར་གྱུར།
ཞེས་པའི་ལུང་འདྲེན་གནང་། བཀའ་བརྒྱུད་པ་ལ་ཧ་ཤང་ཡིན་པའི་ཕྱོགས་སུ་
ཕུལ་བ་དེས་བྱུང་བ་ཡིན། འདི་ཟབ་མོ་ཤེས་བྱའི་སྒྲིབ་པ་འདུས་བྱས་ཆོས་ཅན་
470



དགེ་རྩ་ཐམས་ཅད་ཡིན་པར་གསུངས། བློས་བྱས་པའི་དགེ་བའི་རྩ་བ་བླ་མ་ཡི་
དམ་ཟབ་མོ་སྟོང་པ་ཉིད། སྒོམ་པ་ཚུན་ཚད་སྐབས་འདིར་དགེ་ནའང་། ཇི་
ལྟར་དུག་དང་འདྲེས་པའི་ཁ་ཟས་ཟ་བ། །དཀར་པོའི་ཆོས་ལ་དམིགས་པའང་དེ་
འདྲར་རྒྱལ་བས་གསུངས། །ཅེས་སྡུད་པ་ལས་བྱུང་། ཡང་དེ་ཉིད་ལས། །ཐོས་
ནས་བློ་ཆུང་དེ་ཡི་འདི་ནི་སྤོང་བྱེད་དེ། ། སྤངས་ནས་སྐྱབས་མེད་གྱུར་པ་དེ་ནི་
མནར་མེད་འགྲོ། །གསུངས་པས་འདི་མ་སྨིན་པ་རྣམས་ལ་བཤད་ན་ཡོངས་སུ་མ་
སྨིན་སེམས་ཅན་ལ་གསང་བ་སྒྲོག་པ་བདུན་པ་ཡིན་པས་རང་གཞན་གཉིས་ཀ་རྡོ་
རྗེ་དམྱལ་བར་འགྲོ་བའི་བློ་དང་བསྟུན་པའི་ཆོས་སྐད་རེ་དགོས་པ་དེར་འདུག་
ལགས། ལས་ཡོད་འབྲས་བུ་འདི་ནི་འབྱིན་ཡང་བདེན་གསུངས་པ་བློ་ཡོད་ཀྱི་
བར་ཡིན། དེ་ལ་སྨོན་འཇུག་ཡང་བློ་བྱེད། བླ་མ་ཡང་ངའི་བླ་མ་ལས་གཞན་ན་
འདི་འདྲའི་བླ་མ་མེད་བསམ་པ་དང་། འདིས་བསྐྱལ་ན་གང་འདོད་དུ་སླེབས་
བསམ་པའི་རེ་ཚན་པོ་ཡང་མེད། ཡི་དམ་སོགས་སྐད་སྐད་ཀྲིག་ཀྲིག་དགོས་ཀྱང་
དགོས། དེ་ཀ་སྐབས་འདིར་ཡིན་ཡང་ཡིན། ཆོས་ཀྱི་འཁོར་ལོ་དང་པོ་བདེན་
པ་བཞི་དང་མཐུན་པའི་ ཨ་ལ་ལ་ཧོ། བར་པ་མཚན་ཉིད་མེད་པའི་ཆོས་ཀྱི་་
འཁོར་ལོ་ལ་གཟུགས་མེད་ཚོར་བ་མེད་པ་ནས་ཆོས་མེད་པ་ཡང་ཡོད་པས་ཕྱོགས་
གཅིག་ཏུ་གོ་བར་འཇུག་པས། སྟོང་པ་ཉིད་ལ་ངེས་ཤེས་ཅིག་ཙམ་སྐྱེས་ཀྱང་
འཁོར་ བ་ ཧུལ་ པོར་ བྱེད་ པར་ གསུངས། དོན་ ལ་ ཡོད་ པ་ འདི་ ལ་ དགོངས།
མེད་པ་འདི་ལ་དགོངས། དད་སེམས་ཀྱི་ལྟད་མོ་གྱིས། དོན་ལ་དེ་ཕྱིར་ཡོད་
དང་མེད་པ་ལ། མཁས་པས་གནས་པར་མི་བྱའོ། །ཞེས་དང༌། ས་ར་ཧས།
དངོས་པོར་ལྟ་བ་ཕྱུགས་དང་འདྲ་བ་སྟེ། ། དངོས་མེད་ལྟ་བ་དེ་ལས་ཤིན་ཏུ་་་
བླུན། །གསུངས་པ་དེ་བདེན་ནམ་བསམ་ལ། བསམ་ཡས་སུ་ཧ་ཤང་ཆེན་པོ་
དེའི་གཞུང་ཐམས་ཅད་ཡུམ་གླེགས་བམ་ལ་བཅོལ་བར་འདུག་པས་ཕྱོགས་སྔ་་་
471



མཛད་མཁན་ཚོས་ཕྱོགས་སྔ་མ་ལོང་བསམ། ཡུམ་ཤེར་ཕྱིན་འཁྲུལ་ན་ནི་མི་ཤེས།
གཞན་སློབ་དཔོན་ཀཱ་མ་ལ་ཤཱི་ལ་ནི་དབུ་མ་རང་རྒྱུད་པར་འདུག་པས་དེའི་གྲུབ་
མཐའ་རྣམ་དག་ཡིན་མིན་ཇོ་བོ་དགེ་ལྡན་པ་ལ་དྲི་བ་ཞུ་ལགས། ང་ནི་འདི་བླ་མ།
ཡི་དམ། འདི་སྤྲོས་བཅས། འདི་སྤྲོས་མེད། ད་བསྐྱེད་རྫོགས། ད་སྐྱབས་
འགྲོ། ད་དངོས་གཞི། ད་འཇུག་ནི་བྱ་བ་སོགས་མང་པོ་མཛད་པ་འདི་ཀུན་ཡ་
མཚན་ཕ་ཕ་ཕ། ཡ་མཚན་ཐུགས་རུས་རང་ཆེ། སྔོ་བ་བགྲང་མཁས། ས་
ཆོད་ཆེ། རེས་མཉམ་རྗེས་འདྲེས། རེས་ཧད་དེ་ལུས། རེས་གསལ་ལེ་ཧྲིག་
ལེ། རེས་ཡེ་རེ་རྗེན་ནེ། རེས་སོ་སོ་རང་རིག ཡ་ཡ་ཡ། ཆོས་པ་ཟེར་འདི་
འདྲས་དགོས། སྤྱིལ་པོ་སྐྱིད་པོ་བསམ་གཏན་སྒང་དུ། ཆང་ཞིམ་པོ། ལྟོ་
མོད་ པོ། བློ་ ལས་ མེད་ པོ། གཡས་ཆུང་ ཆུང་། དགེ་ སྦྱོར་ དབྱངས་ རྟ།
སྙིང་སྡུག་ཡག་མ། ཐམས་ཅད་ལ་དེ་ཡིན་པར་འདུག དེ་ལྟ་ཡིན་ཏེ་དེ་དེ་མིན། །
དེ་ཡིན་པས་ཅི་ཡོང་། མིན་པས་གང་གནོད། ཁང་སྟོང་རྐུན་པོ། འཇའ་རི་
མོ། གང་སྒོམ། ཕ་ཕ་ཕ། བླ་མ་སུ་ཡིན། ཡང་ན་ཆས་སེར་གཙོར་དེ་བྱས་
ནས་ཇ་འཐུང་། ཡང་ན་རས་པ་ཉིལ་ལེ་ཆང་འཐུང་། ཡང་ན་ཨ་ར་སུད་འདི་
རྔ་བརྡུང༌། ཡང་ན་ཁྲི་ལ་བསྡད་ནས་ཆོས་ཤོད། བྱིས་པའི་རྩེད་མོ། བྲོ་བའི་
མགོ་བསྐོར། ཆོས་ལུགས་ཐ་དད་སྒོམ་ལུགས་སོ་སོ། སྤྱོད་པ་གང་དགའ་ལྟད་
མོ་ཆེ། ཡི་མུག གད་མོ་བྲོ། ངུ་སྙིང་འདོད། བཅོམ་ལྡན་འདས་ཀྱི་ཆོས་
ལ་ཨོ་མ་ཐེབས། ཐད་ཀ་ན་བློ་ཚིམ། ཟ་འདོད་བསྡུས་ཚང་གི་ཚོགས་འཁོར།
ཉ་མ་མགོ་སྐོར་གྱི་གླུ་ཆུང༌། བཙུན་མ་སོ་དཀར་མའི་སྙིང་སྡུག ལ་ལ་བཙུན་
ཆུང་གི་བརླ་ཤ་རྡོར། ལ་ལ་ཡོན་བདག་མོ་བརྐུ། ཡ་མཚན་རྒྱལ་པོ་ཀྲི་ཀྲིའི་རྨི་
ལམ། བདེན་ཆུ་གཙང་མ་ཅིག་དྭངས་སང་ངེ་ལུས། ཤ་ཁུ་ནས་མར་ཁུ་བླུག་
མར་ཁུ་ནས་ ཤ་ཁུར་བླུགས། གསེར་ཕྱེ་དང་སྦྲང་ཕྱེ་བརྗེ། ཚིག་དང་དོན་
472



འཛོལ། རྒྱུ་འབྲས་ཁྱད་དུ་གསོད། སྟོང་ལྟ་ཧད་པོར་དགའ། ད་ཞལ་ཏ་མི་
ཞུ། རྐང་པ་འདི་དྲག་ན་གུང་ཐང་མེ་ཏོག་མཆོད་པ་ལ་བྱས་རྐང་བྲོ། དབྱངས་
རྟ། ཁ་ནས་ཐོན་ཚད་དཀོར་ལ་ཧབ་ཐོབ། བུ་མོ་ལ་བྱུང་རྒྱལ་བྱེད་པ་ཡོད་
ལགས། ཚེ་འདིའི་འདུན་མ་གྲུ་བཞི་ཅིག་བྱུང༌། ཕྱི་མའི་འདུན་མ་ནར་མོ་ཅིག་
ཡོང་ བ་ འདྲ། ཞིབ་ པར་ མཇལ་ དུས་ ཞུ། ཚེས་ གྲངས་ བཟང་ པོ་ ལ་ ཕུལ།
ཡང་ འབྲུག་ པ་ ཀུན་ལེགས་ པ་ བདག་ གི་ ཆོས་ རྗེ་ གཙང་ སྨྱོན་ པ་ དང་ མཇལ།
ཐུགས་དམ་རྟོགས་པ་དང་མཁྱེན་པ་སོགས་ཡོན་ཏན་གྱི་ཁྱད་པར་ཇི་ལྟར་ཡོད་དམ་
བསམ། ངེད་རང་གི་མི་ཤེས་པ་ལྟར་བརྫུས་ནས་འདི་ཇི་ལྟ་བུ། འདི་དོན་གང་
ལགས་ཞེས་ཞུ་བ་མང་པོ་ཕུལ་བས། དང་པོར་གུར་པའི་གྲྭ་ཚང་དུ་བཞུགས་
འདུག་པའི་བརྟག་གཉིས་ཀྱི་གཞུང་དང་། ཁྱད་སྐུ་ཆས་ཧེ་རུ་ཀའི་རྒྱན་ཅན་
མཛད་པའི་སྟབས་ཀྱིས་སྤྱོད་པའི་ལེའུ་གསལ་བཤད་པ་རེ་ཡང་མཛད་ཀྱི་འདུག
གཞན་ཡང་འདུས་བྱས་ཀྱི་དགེ་རྩ་དང་སྒྲུབ་ཚུགས་སོགས་ཀྱང་དགའ་རབ་ཡོད་པ་
འདྲ། ཕྲལ་ཚུགས་བཟང་བ་དང་། གྲྭ་བུ་སློབ་རྣམས་ཀྱང་ལོངས་སྤྱོད་དོན་དུ་
གཉེར་བའི་སྐྱོན་ཙམ་མ་གཏོགས་བཟང་བ་འདུག ཡང་ཆོས་རྗེ་དབུས་སྨྱོན་པ་
དང་མཇལ་བས། སངས་རྒྱས་ཀྱི་གསུང་རབ་གཟིགས་པའི་ཚང་ནི་མིན་པ་འདྲ་
སྟེ། དོ་ཧ་ལས། སྔགས་དང་རྒྱུད་རྣམས་གཅིག་ཀྱང་མི་མཐོང་ངོ༌། །གསུངས་
པ་དེ་ཁར་འདུག འོན་ཀྱང་ཚེ་སྔོན་ནས་ངེས་དོན་དང་ཐ་སྙད་སོགས་ལ་ཡང་
སྦྱངས་པའི་བག་ཆགས་ཡོད་པ་ཅིག་ནི་མིན་ཐག་ཆོད་འདུག གང་ལྟར་ཅི་་་
འདྲས་ཡོད་དམ་བསམ་ཆོས་ ཅིག་ཞུ་བྱས་པས། ཨ་ཚ་ཕཊ་གང་ནས་ཡིན་་་་
གསུངས། ངེད་ཀྱི་བརྫུས་སེ་བ་བྱས། གནམ་ཕྱོགས་ནས་ཡོང་བའི་བྱ་བྲལ་བ་
ཅིག་ཡིན་ལགས་ཞུས་པས། མངོན་ཤེས་ར་རི་ཅིག་ཡོད་པ་འདྲ་བས་ཁྱོད་འབྲུག་
པ་ རིན་ ཆེན་ བཟང་ པོའི་ བུ་ ཚེ་ དབང་ རྒྱལ་ པོ་ ཟེར་ བ་ དེ་ ཡིན་ པ་ འདུག་ པ།
473



འབྲུག་པའི་མཆོད་གཞིས་རྣམས་འཛིན་རྒྱ་ཆེས་པ་དང༌། ཕ་ཚན་ནང་འཁོན་
པའི་སྟབས་ཀྱིས་ཁྱོད་ཀྱི་ཡབ་དེ་རྐྱེན་དབང་དུ་ཤོར། ཁྱེད་རང་གི་གཞིས་ཀ་རིན་
སྤུངས་པའི་ཕྱག་ཕྱིར་ལོ་ཤས་བསྡད། དེ་ནས་འབྲུག་པའི་བླ་མ་དཀོན་མཆོག་
གིས་བྱིན་གྱིས་བརླབས། ཆོས་སྐྱོང་སྲུང་མས་རྒྱབ་ནས་བསྐྱོར་དེ། འཆི་བ་མི་
རྟག་པའི་རྒྱུད་བསྐུལ། དམ་པའི་ཆོས་བྱེད་པའི་འདུན་པ་ཤར། གནས་སྙིང་
ཆོས་རྗེ་ལ། བླ་ཆེན་སྡོམ་རྒྱུན་འདི་ཁུངས་བཙན་གྲགས་པས་སོ་སོ་ཐར་པའི་སྡོམ་
པ་ཚུལ་བཞིན་དུ་ནོས། ཚུལ་ཁྲིམས་ཀྱི་བསླབ་པ་མིག་གི་འབྲས་བུའམ་གཡག་གི་
རྔ་མ་བཞིན་དུ་བསྲུང་པའི་བསམ་པ་བརྟན་པོ་བཟུང་། ཡུན་རང་ནི་སྟོང་པ་བ་
གླང་སེང་གེའི་ཡུགས་ས་བཞིན་དུ་དྲག་ལ་ཐུང་བ་ཅིག་བྱས་པ་འདྲ། ཧ་ཧ་དེ་
ནས་ཕྱི་ལུས་ཀྱི་ཆོས་ གོས་ སོགས་བཅས་པ་ཕྲན་ཚེགས་ལའང་བསྲུང་སྡོམ་བྱས་
འདུག་སྟེ། ནང་དོན་གྱི་རྟོགས་པ་ཅུང་མ་ཤར་དོགས། ན་རོ་རིག་པའི་གནས་
ལྔ་ལ་མཁས་པ་དེས་ཏིལླ་རྨི་དོ་བདེ་བར་གཏུགས་པས་གཅིག་ཤེས་པས་ཀུན་གྲོལ་
བ་ལྟར་འབྲུག་པའི་དགེ་སློང་བསོད་ནམས་མཆོག་ལྡན་པ་དང་རྟོགས་ལྡན་ལྷའི་
བཙུན་པ་གཉིས་ལ་ཕྱག་ཆེན་ཆོས་དྲུག་སོགས་མང་དུ་ཞུས། དབང་པོ་ཡང་རབ་
ཏུ་འདུག་པས་མགོ་བསྟན་པས་མཇུག་གོ་བ་གཅིག་འདུག་གསུངས། འདི་ལ་
ཁྱེད་རང་གིས་ངེད་ལ་རིག་པ་བཞིན་ཚིག་རིགས་ཏིག་ཏིག་དོན་གྱི་གོ་བ་ཆེར་་
ཆགས་པ་མེད་ནའང༌། འགྲོ་བའི་མགོན་པོ་གཙང་པ་རྒྱ་རས་ཀྱི་དཔོན་པོ་སེང་
གེ་དགུ་ཚར་དང་རིགས་གསུམ་གྱི་རྣམ་ཐར། ཆོས་རྗེ་ཀུན་དགའ་དཔལ་འབྱོར།
མཚན་གཞན་རྒྱལ་དབང་ཆོས་རྗེ། དེའི་བླ་མ་རྟོགས་ལྡན་ཙཱ་རི་བ་ཆེན་པོ་མཉམ་
མེད་ནམ་མཁའི་རྣལ་འབྱོར་གྱི་ཞལ་ནས་ཁྱོད་བརྒྱུད་པ་འདི་ཡི་གདུང་མི་གཅོད་
ཙམ་ཞིག་བྱེད་པར་འདོད་ན། སེམས་ཆོས་བརྒྱུད་ཀྱི་ཁོལ་པོ་མ་བྱེད། མཆོད་ ་
པའི་གཙོ་བོ་བླ་མ་མཆོད་པ་ལ་བྱེད། སྒྲུབ་པའི་གཙོ་བོ་བླ་མ་སྒྲུབ་པ་དང་ཉམས་
474



ལེན་གྱི་གཙོ་བོ་གསོལ་བ་འདེབས་པ་ལ་བྱས་ན། སྣང་བ་ཐམས་ཅད་མོས་གུས་
ཕྱག་རྒྱ་ཆེན་པོའི་སྩལ་དུ་འཆར་གསུང་བ་བྱུང་འདུག མཆོད་པའི་གཙོ་བོ་བླ་མ་
མཆོད་པ་ལ་གྱིས་གསུངས་པ་དེ་བླ་མ་རང་སེམས་དེ་བཞིན་དུ་ཡི་དམ་ཆོས་སྐྱོང་
སོགས་ཀྱང་བླ་མ་དང་ཐ་དད་དུ་མི་ལྟ་བར་མཆོད་པ་ལ་ཟེར་བ་འདུག སྒྲུབ་
པའི་གཙོ་བོ་བླ་མ་ལ་བྱེད་ཟེར་བ་དེ་ཕྱི་བརྡ་མཚོན་གྱི་བླ་མ་གཟུགས་ཀྱི་སྐུ་ཟེར་བ་
དེ་ཕྱིའི་འབག་ཡིན་མོད། ནང་དོན་དུ་རང་སེམས་སྐུ་གསུམ་དུ་སྒྲུབ་ཞེས་རྒྱུ་དེ་
ཡིན། ཉམས་ལེན་གསོལ་བ་འདེབས་པ་གྱིས་ཟེར་བ་དེ་ཕ་རད་རྒྱོབ་ཟེར་བ་མིན། །
རང་གི་སེམས་ཉིད་སྤྲུལ་སྐུར་གཞན་དོན་གྱི་སྨོན་ལམ་ཐོབ། ལོངས་སྐུ་ས་བཅུའི་
སེམས་པའི་འགྲོ་དོན་དུ་བསྔོས། ཆོས་སྐུ་བསམ་བརྗོད་དང་བྲལ་བའི་ངང་ལ་
ལྷོད་དེ་ཤིག་གེ་ཡེ་རེ་རྗེན་ནེ་འགྲོ་འོང་དང་བྲལ་བའི་དོན་ལ་བལྟར་མེད་པའི་ངང་
ལ་ལྟོས། འབྲུག་ པ་ རྒྱལ་ དབང་ཆོས་རྗེས། ལམ་ ཟབ་མོ་བླ་ མ་ སྒྲུབ་ པ་ ལ།
སྐྱབས་གསུམ་ཀུན་འདུས་ཀྱི་གདམ་ངག་བདོག ལམ་ ས་ཆོད་ཆེ་བ་དེ་ལྟར་་
ལགས། གསུངས་པ་དེ་ཚོ་ཐུགས་ལ་ཡུན་དུ་འཇོག་པ་ཞུ་ལགས། གཞན་ཨ་ཙ་
ཕཊ། མཚན་ཉིད་པ་ཡིན་ཟེར་བསྲུང་རྒྱུ་སྣ་གཅིག་ཀྱང་མེད་པའི་ཕྲག་པ་ལ་བེར་
དུག་ཅིག་བཀལ། གྲལ་ལ་ཐོབ་ཤ་རྒྱག དཀོར་ལ་མིག་ཧུར་རེ་སྡོད། གསུང་
རབ་ཀྱི་དོན་ལ་མི་བསམ་པར་རི་བོང་ར་དང་ཀ་བུམ་གྱི་ཚིག་རྩོད་མིན་པ་མེད་པ་
འདི་འདྲ་ཚོ་ལ་བཏགས་པའི་མིང་གི་རྒྱལ་མཚན་ཟེར་བ་ཡིན་པས་ཐུགས་མ་གཏོད།
ཡང་སྒོམ་ཆེན་པ་ཡིན་ཟེར་ཕག་ཕུག་སྐྱུར་སྐྱོར་རྣམས་སུ་བསྡད་ནས་མཚན་ལྡན་གྱི་
བླ་མ་མི་བསྟེན། ཟོག་པོའི་མགོ་སྐོར་འཚོལ་ལྟར་མེད་པའི་དོན་ལ་མི་ལྟ། བློས་
བྱས་ཀྱི་གཏོར་མ་ཆོས་སྤྱོད་དང་ཟེར་ལོ་དབྱར་དུས་ལོའི་འཕྲིན་ཕར་སྐྱེལ་ཚུར་སྐྱེལ་
དང༌། འདོད་ཆགས་ཐབས་ལམ་དུ་བརྫུས་པའི་ཕོ་མོ་གཉིས་ཀ་བསླུ་བ་འདི་
རྣམས་ཀྱི་རྗེས་སུ་མ་འཇུག རལ་པ་ཨང་རག་མི་རྐང་འབུད། ལག་ཏུ་བྱུང་
475



ཚད་ཆང་དུ་བསྒྱུར། སྟོང་པ་ཁ་ལ་ཁྱེར་པ་ཡི་རང་དམའ་འབེབས་པའི་ཚན་དང་
ནི། འགྲོགས་འདྲིས་ཆེ་བར་མ་བྱེད་ཅིག གཞན་ཡང་རང་འདོད་ཆེ་ལ་སྙིང་
རྗེ་ཆུང་བའི་བླ་མ་ལ་མ་གཏོད། ཁ་མཁས་ལ་གཏིང་ངོ་ཚ་ཁྲེལ་གཞུང་ཆུང་བའི་
འཁོར་མ་བསྟེན། དད་པ་ཆུང་ལ་ནོར་རྫས་མེད་པའི་ཡོན་བདག་གིས་ཕྱོགས་སུ་
མ་འགྲོ། རུས་པ་ཆེ་ལ་མཛོད་དུ་འཇོག་རྒྱུ་ཅི་ཡང་མེད་པའི་གཉེན་གྱི་ནང་དུ་མ་
འགྲོ། ཕ་ མ་ འཕུང་ པའི་ ཕ་ གཞིས་ གསེར་ དུ་ སོང༌ ཀྱང་ མ་ ཆགས་ མཛོད།
དམིགས་པ་མེད་པའི་སྙིང་རྗེ་ཆེན་པོ་དང་ཡིད་ལ་མི་བྱེད་པའི་སྒོམ་ཟབ་མོ་དབྱེར་
མེད་པས་ཧ་ཤང་ཡིན་ཟེར་ཡང་ཤིན་སྦྱངས་གྱིས། དལ་འབྱོར་གྱི་མི་ལུས་དང་
ནམ་བྲལ་མི་ཤེས་པས་འཆི་ཁར་གདེང་ཚོད་པའི་རྒྱགས་གྲབས་མཛོད་ལ། ཕྱི་མ་
མཁའ་སྤྱོད་དམ། བདེ་བ་ཅན་ནམ། མངོན་དགའ་སོགས་དག་པའི་ཞིང་
ཁམས་རྣམས་སུ་མཇལ་བར་སྨོན། ད་ཨ་ཙ་ཕཊ། ཨར་སངས་གཉུག་མ་ཁོས་
སླེབས་བྱུང་བས་དེ་ཙམ་ལ་ཞོག་གསུངས། །
ཡང་། ཕྱིས་ སོར་ ཆོས་རྗེ་དབུས་སྨྱོན་པ་དང་ མཇལ་ བའི་ སྐབས་ ཤིག
དབུས་སྨྱོན་པའི་གསུང་ནས། ཆོས་རྗེ་རྣམ་རྟོག་ལ་ཉམས་ལེན་ཇི་འདྲས་མཛད་
གསུངས། ངས་འདི་སྐད་ཞུས། རྟོག་པ་ཉམས་སུ་ལེན་མ་མྱོང་། ནམ་་་་
མཉམ་པར་བཞག་དུས་ནི་མི་རྟོག་པར་འདུག ཡེངས་དུས་ནི་ཉམས་ལེན་སྟོང་
སང་རྟོག་དང་མི་རྟོག་ལྷན་ཅིག་ཏུ་ནི་ཀུན་གཞི་ལ་ཡོད་ཡོང་། སྒོམ་དུས་ནི་མི་
ཡོང་བར་འདུག་ཞུས་པས། འོ་མགུར་ཅིག་གྱིས་དང་གསུངས་པ་ལ་ཕུལ་ལོ།
མི་ལྟོགས་ཀྱང་ཡིན་ལ་ཕྱུག་པོ་ཡང་ཡིན་པ་དེ་དུས་གཅིག་ལ་ཨེ་སྲིད་ན། བྱ་
བཏང་ ཡང་ ཡིན་ ལ་ བྱ་བྱེད་ མང་ པོ་འདི་ དུས་ གཅིག་ལ་ ཨེ་ སྲིད་ན་ཞུས་ པས།
ཆོས་རྗེས་དེ་འདྲ་མི་སྲིད་པ་འདྲ་གསུངས། སྲིད་པ་བྱས་ཀྱང་ཡོང་བ་འདུག་ཞུས་
པས། འོ་ན་གྱིས་དང་གསུངས་པ་ལ། འདི་སྐད་བྱས་ཕུལ་ལོ། །འཕྲལ་ཟ་རྒྱུ་
476



དཀོན་པའི་མི་ལྟོགས་ཡིན་ཏེ། ། ཕུགས་ཆོག་ཤེས་ཡོད་ན་ཕྱུག་པོ་ཡིན། །འདི་
གཉིས་ཀྱང་གཅིག་ཏུ་འཛོམ་པ་སྲིད། །བཅས་པ་མེད་པ་སྡོམ་ཤོར་ཡིན་ཏེ། །རང་
བཞིན་ཤེས་ན་སྡོམ་ལྡན་ཡིན། །དེ་གཉིས་ཀྱང་གཅིག་ཏུ་འཛོམ་པ་སྲིད། །ཡེ་སྟོང་
ཤེས་པའི་རྟོགས་ལྡན་ཡིན་ཏེ། །ལེགས་ཚོགས་བསྒྲིགས་པའི་འཁྲུལ་འཁྲུལ་འདྲ། །
དེ་གཉིས་ཀྱང་གཅིག་ཏུ་འཛོམ་པ་སྲིད། །རྒྱལ་ཁམས་བསྐོར་པའི་སྤྲང་པོ་འདྲ་
སྟེ། །རེ་ལྟོས་བྲལ་བའི་རྒྱལ་པོར་འདུག ། དེ་གཉིས་ཀྱང་གཅིག་ཏུ་འཛོམ་པ་
སྲིད། ། བྱེད་ རྒྱུ་ ཟད་པའི་བྱ་བཏང་ཡིན་ཏེ། ། རྟེན་འབྲེལ་ཚོགས་པའི་བྱེད་རྒྱུ་
མང་། །དེ་གཉིས་དུས་གཅིག་འཛོམ་པ་སྲིད། ཞུས་པས། ཡང་འབྲུག་པ་ཀུན་
དགའ་ལེགས་པ་པས། སྟག་ལུང་སྡེ་པའི་སྐུ་མདུན་ལ་ཡོང་བའི་ལམ་བར་ལ་ཆོས་
འཁོར་རྩེར་ཕྱིན་པས་ཕ་རྒན་ཡར་རྒྱབ་རྟོགས་ལྡན་དེ་ཞིང་གཞན་དུ་གཤེགས་ནས་
ཡུམ་ཆོས་དབྱིངས་སྒྲོལ་མ་དང་། གདན་ས་བྱས་པས་གཙོ་མཛད། སྐུ་གདུང་
ཞུགས་ལ་ཕུལ་ཚར་འདུག སེམས་སྐྱོ་བ་ལ་ཚད་མེད་པའི་ངང་ནས། ཁོང་ཚོ་
ལ་སེམས་གསོ་བཏང་། ཞྭ་མདོ་རུ་ཉལ་བའི་ནམ་ཐོ་རངས་ཁར་ཀོང་རྟ་ལ་་་
དྲངས་ཏེ། གདུང་བའི་མགུར་འདི་ཕུལ་ལོ། ཕ་རྒན་དེ་ཡར་རྒྱབ་རྟོགས་ལྡན་
ཁྱེད། ། འཁྲུངས་ས་དེ་ཉི་མའི་དབུས་ལུང་ལ་བྱས། ། བླ་མ་དེ་དབུས་པ་སྨྱོན་པ་
དང་མཇལ། །དམ་ཆོས་དེ་ཨ་སངས་ཀྱི་གནས་ལུགས་རྟོགས། །སྒྲུབ་པ་དེ་གནས་
ཆེན་ཕྱོགས་མེད་ལ་བརྒྱབ། །འགྲོ་དོན་དེ་ཡར་འབྲོག་སྒང་གསུམ་ལ་བསྐྱངས། །
གཟུགས་སྐུ་དེ་ཆོས་འཁོར་ཡང་རྩེ་རུ་བཞག ། ཆོས་སྐུ་ཀུན་ཁྱབ་ཀྱི་བང་ཆེན་ལ་
ཐེགས། །ཕ་ཐུགས་རྗེའི་མངའ་བདག་ཡར་རྒྱབ་པ། །ཁྱེད་ལ་འདས་གྲོངས་མི་
མངའ་ཡང་། །གདུལ་བྱའི་སྣང་ངོར་འཇའ་ལྟར་ཡལ། །དེ་བསམ་བཞིན་སྣང་བ་
སྐྱོ་བར་བྱུང་། །ད་བདག་སོགས་སྣང་ངོར་སླར་བྱོན་ལ། །གཟུགས་སྐུས་འགྲོ་དོན་
མཛད་པར་གསོལ། ། ཞེས་གསོལ་བ་བཏབ་པས་འཇའ་སྤྲིན་དཀར་པོ་ཞིག་གི་
477



དཀྱིལ་ན། འཇའ་འོད་སྣ་ལྔ་ལས་གྲུབ་པའི་གུར་ཁྱིམ་གྱི་ནང་ནས་སྐུ་ལ་རུས་
པའི་རྒྱན་དང་། སྙན་རྒྱན། ཕྱག་གདུབ་སོགས་མཛེས་པའི་རྒྱུན་གྱིས་བརྒྱན་
པ་ཞིག་དབུ་ཉེང་མཛད་ནས། མཁའ་འགྲོ་མ་གཉིས་ཀྱི་རམ་བུ་བཏེག་ནས་ལན་
དུ་འདི་སྐད། ཁྱེད་དེ་ན་ལྷང་ལྷང་གླུ་ལེན་ཞིང་། ཐུགས་མོས་པས་སྐྱོ་བ་སྙམ་
བྱེད་པ། ། ད་འབྲུག་པ་ཀུན་ལེགས་ཡིན་པ་འདྲ། ། ང་འཁོར་བའི་ཆོས་ལ་ཡིད་
འབྱུང་ནས། ། དམ་པའི་ལྷ་ཆོས་སྙིང་ནས་བྱས། ། བླ་མ་དང་གདམས་ངག་རང་
སེམས་གསུམ། །རོ་གཅིག་ཏུ་འདྲེས་ནས་ད་བར་སོང་། ། འཆི་མེད་གཉུག་མའི་
དོན་རྟོགས་ཀྱང་། ། ལུས་འབྱུང་བཞི་གཡར་པོ་སོ་སོར་གཏད། ། སྒྱུ་ལུས་བསྲེག་
ཟའི་ལྷ་ལ་ཕུལ། །ད་མཁའ་སྤྱོད་གནས་སུ་འགྲོ་བསམ་ནས། །སྤྱིར་སེམས་ནས་བློ་
ཡི་གཏོང་བ་མེད། །སྒོས་བུ་སློབ་ཡལ་བ་ཅི་ལ་གཏོང་། །ད་སྒྲུབ་པའི་རྒྱལ་མཚན་
ཚུགས་པ་དང༌། །གང་བྱུང་གིས་བྱ་བས་ཆོག་པར་གྱིས། །ད་ང་དང་འདུ་འབྲལ་
ཅི་ལ་ཡོད། ། ཁོང་ཤར་ཕྱོགས་རྒྱལ་པོ་ལ་སོགས་པའི། །མི་ང་ལ་དུས་མཆོད་དགོས་
པ་མེད། །ཁྱེད་རྣལ་འབྱོར་སྙིང་ནས་ལྷ་ཆོས་མཛོད། །ཅེས་གསུངས་ནས་མཁའ་
སྤྱོད་དུ་འཇའ་ཡལ་བ་བཞིན་དུ་བཞུད་དོ། ། བར་གསར་བསམ་གྲུབ་མཁར་གྱི་
གཡོག་ རྫི་བོ་མགོ་བྱས་ཀྱི་གོ་རྒྱུ་ལ། རྗེ་བཙུན་མི་ལ་རས་ པའི་ མགུར་མ་ན།
ཤིང་སྟར་ཡུ་ནང་ནས་མ་ཤོར་ན། ། ཕྱི་མོན་པ་སྟར་ཐོགས་མི་ཡོང་བས། །ཤིང་
ནང་སྲིད་སྡོམས་ཤིང་ནགས་མ་ལྗོངས། །ཞེས་གསུངས་པ་ལྟར། ངེད་འབྲུག་ར་
ལུང་གི་ཕ་ཡུལ་བློས་བཏང༌། རྒྱལ་ཁམས་ཕྱོགས་མེད་ལ་རྩེད་མོའི་གནས་ཚང་
བྱས། མི་སུ་བྱམས་ལ་ཕ་མ་བཅོལ། དད་པ་ཅན་གྱི་ནོར་ལ་མཉམ་པོར་བགོས།
མི་བློ་ཤེས་ཅན་ལ་ཟུར་འབྲོས་བྱས། རང་རེའི་འདུན་མ་བློས་བཏང༌། གཞན་
ལ་སྙིང་རྗེ་སྒོམ་བསམ་པ་ཅི་ཡོད་ནའང་། ཚེ་སྔོན་མའི་ལས་ཀྱི་རྣམ་སྨིན་རྒྱ་ཆེ།
ད་ལྟ་བྱེད་བསམ་པ་ཡོང་བར་དཀའ་བ་འདུག་པས། ཚེ་སྔོན་ལས་ཀྱི་སྐྱེ་དམན་
478



སྲིན་མོ་འདྲ་བ་ཅིག་དང་འཕྲད། ནོར་ཚང་རྒྱས་པ་ཅིག་བྱུང་ནའང༌། ཚེ་ཕྱི་
མའི་འདུན་མ་ཚགས་སུ་ཚུད་པ་ཅིག་མ་བྱུང་། དཔོན་ས་གོང་མ་ཆེན་པོའི་
ཐུགས་རྗེའི་འཛིན་པ་མ་སྤོངས། འོ་ན་ལུང་པའི་མི་རྒྱུས་པ་བཟང་ཞིང་ཞལ་རས་
ཆོས་སྐྱོང་གི་ཞལ་རས་སུ་ཡོད་པ། ཞབས་ཕྱག་དྲུག་པའི་ཀྲིག་ཀྲིག་ཞབས་སུ་
འདུག་པ། ལས་ཀྱི་ཕོ་ཉ་རྣམས་ཀྱི་གང་བྱས་ལ་བརྩིས་སུ་འཇོག་པ། དེའི་
འཁོར་ཤིན་ཏུ་མི་བསྲུན་པ་སྐམ་པོ་གྲུ་ནས་ལས་མཁན་ཆེན་པོ་སྔ་དྲོ་ལྷར་ཡོང་བ།
ཉིན་དགུང་བཙན་དུ་ཡོང་བ། དགོང་མོ་བདུད་དུ་ཡོང་བ། སུམ་དར་གོ་པོའི་
དབུ་ཅན། ཕྱག་གཡས་པས་ཞལ་ཟས་འདུལ་ཞིང༌། གཡོན་པས་ཐན་ལྟ་སྐམ་
འཆོས་ལ་ཞལ་བདེན་བདེན་འདྲ་མོ་ལ་དོན་ལ་བདེན་ག གཏན་ཚིགས་མེད་པ་
འཁོར་དུ་བཀག་ལྷུག་དང་གླན་གླེན་མང་པོས་བསྐོར་བ། ནང་དུ་དབང་ཆུང་བ།
ཕྱི་རུ་ཁ་ངན་པ། རང་རྐུབ་ཏུ་འཇག་མ་ཙམ་ཡང་མི་ཤོང་བར། མི་རྐུབ་ཏུ་
ཏོག་ཡུ་ འཛུགས་པ། སེར་ཁ་ སྤུ་ཙམ་ པ་ལ་གཟུ་བ་གདུང་ ཤིང་འཛུགས་པ།
འཕུང་ཁ་ལ་ཤོར་བ། དེ་འདྲ་གཅིག་དང་ཐུག་བྱུང་བ། ང་རང་ཚོགས་མ་
བསགས་པ་རང་ཡིན་མོད། འདི་སྐོར་གྱི་འདྲིལ་བར་མི་བཅུག་ན་ནི་གཞུང་མ་མི་
བྱེད་པ་འདུག ཐད་ཀ་ཐད་ཀར་ལབ་ལ་ཉན་ལོང་ནི་འདུག མི་མོད་སྙོམས་
པ་མི་འདུག་ནའང༌། བློ་ཤེད་སྙོམས་པར་འདུག་པས་ག་རྩུལ་ཁ་བ་རང་དང་།
ཆོས་རྗེ་གཉིས་བྲང་སྤྲོད་ལྟོ་ སྟོང་ནས་འཇུ་རེས་བྱེད། ངེད་རང་གཉིས་ཀ་ཁེ་
གསུམ་མགར་བའི་གྲི་རིངས་དང་བཅིང་ཤེ་སོགས་འཁྱེར་བ་མི་བབ་པ་འདུག་པས་
སྙུང་བུ་ལྟོ་བ་ལ་རྒྱག་རེས་བྱེད། ཡར་ཆུང་ཆོས་མཛད་འདི་ཕྱིའི་དམག་དཔོན་ལ་
བསྐོས་ན། མི་ཐམས་ཅད་རྐུབ་ཚུམས་ཚུམས། ངའི་བརྙེད་པ་ལ་བསྐོས་ཙ་ན་
ཁོ་རང་རྐུབ་ཚུམས་ཚུམས། གཡོག་པོ་རྫི་བོ་འདི་སྐད་ཀྱི་ཁམས་གསུམ་ཟིལ་གྱིས་
གནོན་པ་ཅིག་ཡོད་དེ། དོན་ལ་རྐུབ་ལ་གྲི་ཚུར་མཛད་པ་ ཅིག་ཡོད་པ་ཡིན།
479



ཆོས་རྗེ་ཀུན་ལེགས་པ་འདི་དད་པ་ཅན་གྱིས་བལྟས་ཙ་ན། དུས་གསུམ་གྱི་སངས་
རྒྱས་ སུ་ འདུག་ སྟེ། ལོག་ ལྟ་ ཅན་ གྱིས་ བལྟས་ ན་ སྨྱོན་ པ་གཙང་ མར་ འདུག།
བར་གསར་གྱི་གཡོག་པོ་སྤྱི་པ་འདི། མི་གཞན་གྱིས་བལྟས་ན། དམག་ལ་ཨ་ར།
དཔོན་ས་གོང་མ་ཆེན་མོའི་ཁུངས་ནོར་བཏུབ་པ་ཅིག་འདུག་ཟེར་བ། ནང་དུ་
བལྟས་ཙ་ན། ཁ་ཡིས་དགྲ་སློང་བ་ལ། ལག་པས་ནང་རྐུན་བྱེད་པ། རྐུབ་
ཀྱིས་ལྕགས་གཅོད་འདི་ལྟ་བུ་ཞིག་འདུག་གོ། ད་འདི་ནས་མར་ལ་སྡོད་ས་རི་ལ་
བྱས་ནས་རྣམ་རྟོག་རླུང་ལ་ཡན་པའི་སྒོམ་ཆེན་པ་ལྟ་བ་སྟོང་པ་ལ་རེ། སྒོམ་བློ་
ཀས་བྱེད། སྤྱོད་པ་ཟོག་ལ་རེ། འབྲས་བུ་ཡིད་སྨོན་དུ་ལུས། དེ་འདྲའི་སྒོམ་
ཆེན་ཡང་ངོ་མཚར། ད་འདི་ནས་ཕར་ལ་སྡོད་ས་ཆོས་སྡེ་རུ་བྱེད། སེམས་མི་
ཆོས་དང་བསྟུན། སྤྱོད་པ་སྤྲང་ང་ལ་འགྲན། བདེན་གཏན་ཚིགས་རི་བོང་རྭ་
ལ་རེ། སྡོམ་པ་གསུམ་ཁྱད་དུ་གསོད། ངན་སོང་གསུམ་གྱི་སྒོ་ཉལ་ཡང་མང་པོ་
བཞུགས་འདུག ཡང་འདི་ན་ཚུར་ལ། བླ་མ་རུ་བརྫུས་ནས། ཐུགས་རྗེ་མེད་
པ། གྲྭ་པ་རུ་བརྫུས་ནས་དད་པ་མེད་པ། དཔོན་པོ་རུ་བརྫུས་ནས་མགོན་
སྐྱབས་མེད་པ། གཡོག་པོ་རུ་བརྫུས་ནས་བསླུས་མགོ་གཡོག་བྱེད་པ། བུ་རུ་
བརྫུས་ནས་རབས་གཅོད་པ། བློ་གང་དུའང་གཏོད་ས་མེད་པ་ཅིག་འདུག་པས།
དེ་ཚེ་སྔོན་མའི་ལས་ཀྱི་བསྐོ་བཞག་ཅིག་མ་གཏོགས། ད་ལྟ་རིམ་འགྲོ་བཟང་བ།
བུ་རྟ་རུ་འཛོམ་པ་མང་པོ་འདུག་སྟེ། ཆོས་རྗེ་ཀུན་ལེགས་པ་སུ་ལའང་ཡིད་སྨོན་
མི་དིངས་སོ། བཅོམ་ལྡན་འདས་ཤཱཀྱ་ཐུབ་པའི་བཀའ་ཐམས་ཅད་ཀྱི་གསུང་གི་
ཐ་མ་ན། ལས་ཀྱི་རྣམ་པར་སྨིན་པ་ནི་གང་ལ་ཡང་མ་གཏོགས་སོ། གསུངས་པ་
འདུག་པས་དེ་ཁ་སེམས་ཡུལ་དུ་འཇོག་པ་ཡོད་ལགས། ཡང་བར་གསར་བསམ་
འགྲུབ་མཁར་བའི་གཡོག་གིས། བུ་ཆུང་ངེད་ཚོ་ཨ་ མ་ཡོད་རིང་གཡོག་ཚུལ་
བཞིན་བྱས་ཏེ། ངེད་རང་ལ་ ཁ་ལ་བྱང་ཆུབ་སེམས་དཔའི་མཚན་བཏགས།
480



དོན་ལ་སློབ་དཔོན་ཁྱེད་ལ་ལྟོ་རྒྱན་ཉུང་མ་བྱས་བྱུང་བས། ན་ཚ་རླུང་གིས་ཁ་ཟེ་
བྱས། བྲིང་བད་མཁྲིས་སུ་སོང་ན་ཚད་པས་སྲོག་སྐྱེལ་བར་འདུག་བསམ་ནས།
མཁྲིས་པ་སྦྱོང་བ་ལ་ཨ་བོ་ལྷ་དབང་བཏང་པས། མཁྲིས་པ་གཏིང་ནས་ཐོན་པ་
ཅིག་མ་བྱུང་འདུག་ནའང་། ཚད་པ་ཁ་བྲི་བ་ཅིག་བྱུང་འདུག སྐྱིད་པ་ལ་སྐྱིད་
པའི་འཛིན་པ་མེད་པ་དེ་སངས་རྒྱས་ཀྱི་ཁྱད་ཆོས་ཡིན། འཇིག་རྟེན་པས་སྐྱིད་
སྡུག་ངོ་མ་ཤེས་ན་ཇི་ལྟར་ཡིན་བསམ་བློ་ཐོངས། ཅེས་ཡི་གེ་འདི་བསྐུར་བ་ཡིན།
དོན་འཁྲུལ་མེད་ཀྱི་དབྱིངས་སུ་མཉམ་པར་བཞག ། འགག་མེད་ཀྱི་རྩལ་ལ་
འདོད་དགུར་བསྒྱུར། ། ཟུང་འཇུག་ནི་དབྱིངས་སུ་རོ་ཉལ་བྱས། །དོན་དེ་ཀུན་
གྱིས་རྟོགས་ན་ཡ་མཚན་ཆེ། །དེ་མིན་འཁོར་བའི་རྒྱ་མཚོ་འདིར། །ཤི་ཤ་ནག་རྫོག་
བྱེད་པ་ལ། །ཁ་མཁས་གཏིང་ནག་གྱོང་པོ་དགོས། ། ཐར་མེད་འཁོར་བའི་སྣང་
ཚུལ་འདི། །དུས་གསུམ་སངས་རྒྱས་ཀྱི་དགོངས་ལས་ཆེ། །ལས་སྡིག་གྲིབ་རྨུ་རྒོད་
ཀྱིས་སྒྲིབ་པ་ཡི། །འཇིག་རྟེན་གྱི་བྱ་བ་བྱེད་པ་ལ། ། ཕྱི་མ་མི་དྲན་པའི་ཅི་ཞིག་
དགོས། །ཚེ་ཕྱི་མའི་བྱ་བ་དྲན་ཟེར་ན། །འཇིག་རྟེན་འདིའི་བྱ་བ་ལ་འཕྱུགས་པ་
ཡིན། ། ཚེ་གཏན་གྱི་འདུན་མ་སྒྲུབ་ཟེར་ན། །ད་ལྟའི་འདུན་མ་རྩེད་མོར་་་་་་་
སྒོམས། ། ཁྱོད་བར་གསར་བསམ་འགྲུབ་མཁར་ལ་གཏོགས་པའི་གཡོག་རྫི་བོས་
མགོ་བྱས་རྣམས་ཀྱི་གོ་དགོས་རྒྱུ་ལ། འཁུར་བ་ལ་གང་དཀའ་བྱས་པ། སྐྱིད་པོ་
ཐེག་པ་འདི་དཀའ་ཟེར། ལྕི་བ་ལ་གང་ལྕི་བྱས་པས། གྲོད་པ་རྟོགས་པ་འདི་ལྕི་
ཟེར། དེ་བདེན་པར་འདུག ཁྱོད་རྣམས་ལ་དཔོན་ས་གོང་མ་ཆེན་པོས་་་་
དམག་ཁྲལ་ཐམས་ཅད་བཅག ངེད་ཚོའི་སྒོ་གཞིས་ལ་གནང་བ་ཡིན་ནའང་ཐ་
དད་ནས་བསམ་བློ་བཏང་བ་ཅིག་མ་བྱུང༌། སྔར་ཡང་ཁྱེད་ཚོའི་དཔོན་པོའི་སྤྱན་
མངའ་ཚེས་གཉིས་རིན་པོ་ཆེའི་ཐུགས་དཀྲུགས་པས་མ་རྩའི་སྟོང་པ་ཅིག་བྱུང་
འདུག་ལ། ཁྱོད་རང་ཚོའི་སེམས་ལ་གསལ། ད་ང་ལ་རྟེན་ཅན་བྱས་ན་ཁྱོད་
481



རང་གཡོག་པོ་ཚོ་རང་སྟོངས་ན་མི་སྐྲག་པ་ཨེ་ཡིན། ངེད་ལ་ནི་ལྟོ་སྟེར་རྒྱུ་ཡོད་ན་
གཡོག་ནི་མི་ཐོགས། ད་དེ་བཞིན་མ་བྱེད་པར་རྒན་པའི་ཁུར་འཁུར་ལ་བསམ་
ཆུང་མ་བྱེད། གཡོག་གཞན་པས་རྒན་གང་ཟེར་ལ་ཉོན། གལ་ཆེ་ན་ང་རང་ལ་
མ་དྲིས་པར་ཐག་མ་གཅོད་ཅེས་སྨྲས་པ་ཡིན་ནོ། །
ཨོཾ་བདེ་ལེགས་སུ་གྱུར་ཅིག བསོད་ནམས་ཆེན་པོའི་དཔལ་མངའ་ཤཱཀྱའི་
སྲས། ཀུན་གྱིས་མི་ཐུབ་བདུད་བཞིའི་དགྲ་ལས་རྒྱལ། །བཙོ་མའི་ལྷུན་པོ་ལྟ་བུ་
མངོན་པར་འཕགས། ། ལྷ་མིའི་མཆོད་འོས་བསྟན་པའི་གཙོ་བོ་རྒྱལ། ། མཆོག་
གཉིས་ལ་སོགས་དགྲ་བཅོམ་འཕགས་པའི་ཚོགས། ། ཐེག་ཆེན་དམ་པའི་ཆོས་ཀྱི་
འཁོར་ལོ་ཡི། །མཐའ་ཡས་གདུལ་བྱ་སྨིན་གྲོལ་ལམ་ལ་འགོད། ། ཉན་ཐོས་ཆེན་པོ་
ཐམས་ཅད་རྒྱལ་གྱུར་ཅིག །བསྟན་པའི་རིན་ཆེན་སྒྲོམ་བུ་ལེགས་འཛིན་ཞིང་། །
འཁོར་ལོར་བསྒྱུར་པ་ལྟ་བུའི་ངང་ཚུལ་ཅན། ། གཅིག་ཏུ་འགྲོ་ལ་དམ་པའི་ཆོས་
འཆད་པ། ། ཕག་མོ་གྲུབ་པ་ཆེན་པོ་རྒྱལ་གྱུར་ཅིག། ཕག་གྲུའི་རྒྱུད་འཛིན་མཐར་
ཕྱིན་བཞི་ལ་སོགས། །བསྟན་པ་ཚུལ་བཞིན་འཛིན་པའི་བཤེས་གཉེན་རྣམས། །
ཕྱོགས་དུས་གནས་སྐབས་ཀུན་ཏུ་འཕེལ་བ་དང༌། ། བསྟན་པའི་དཔལ་དུ་ཡུན་
རིང་གནས་གྱུར་ཅིག ། བསྟན་པའི་སྦྱིན་བདག་རྫོང་ཆེན་ཀུན་གྱི་བདག །
ཕས་རྒོལ་དཔུང་འཇོམས་ཡུན་རིང་ཁྲིམས་ཀྱིས་འཚོ། །ཀུན་གྱིས་བཀུར་འོས་གོང་
མ་ཆེན་པོ་རྒྱལ། །ཐུགས་ཀྱི་སྲས་མཆོག་དཔོན་པོ་ཁོ་ནའི་དོན། །གཙོ་བོར་མཛད་
པས་ཀུན་ལ་མངའ་དབང་བསྒྱུར། །མཐའ་འཁོབ་ཡུལ་ཀྱང་རང་གི་འབངས་ལྟར་
འཁྱོལ། ། རིན་ཆེན་སྤུངས་པ་ཞེས་བྱ་རྒྱལ་གྱུར་ཅིག། དེ་བཞིན་གོང་མའི་ཞབས་
འདེགས་རིམ་པ་བཞིན། རྫོང་ཆེན་བཅུ་གསུམ་རང་རང་འཛིན་པ་ཡི། །དབུས་
གཙང་བདེ་ལ་འགོད་པའི་དཔོན་ཆེན་རྣམས། ། དེ་དག་རང་རང་སོ་སོར་རྒྱལ་
གྱུར་ཅིག ། གཞན་ཡང་ལྷ་སྡེ་མི་སྡེ་དཔོན་སྐྱ་དང་། ། བོད་འབྲོག་སྐྱ་སེར་མི་
482



དམངས་དྲག་བཙན་ཀུན། །རང་རང་སོ་སོར་དཔལ་ལ་ལོངས་སྤྱོད་ཅིང༌། ། རང་
གི་དཔལ་འབྱོར་ཁོ་ནས་ཆོག་པར་ཤོག ། དེ་ལྟར་ལེགས་ཚོགས་འདུས་པའི་
བསོད་ནམས་དང༌། ། བསྟན་པ་ རིན་ཆེན་བསྲུང་པའི་ཆོས་སྐྱོང་མཐུས། ། མི་་་
མཐུན་འཁྲུག་རྩོད་མུ་གེ་ཞི་བ་དང༌། །ཡོངས་བདེ་ཀུན་འཇམ་ཕན་བདེའི་དཔལ་
རྒྱས་ཤོག །ཅེས་མཆོག་ཏུ་ཤིས་པར་བརྗོད་ནས་གོང་མ་མི་དབང་ཆོས་ཀྱི་རྒྱལ་པོ་
དང་། གཞིས་ ཀ་ རིན་ ཆེན་ སྤུངས་ པ་ དཔོན་བློན་ དྲུང་དུ་ཞུ་སྦྱོར་ ཕུལ་ བ་ ལ།
སྤྱིར་གྱིས་སངས་རྒྱས་ཀྱི་བསྟན་པ་ཞི་ཞིང་དུལ་བ་འབའ་ཞིག་གིས་འཛིན་པ་ཡིན་
ཅིང་། དེ་ཡང་ཆོས་སྐྱོང་པའི་རྒྱལ་པོ་ལ་རག་ལས་པ་དང་། སྐབས་དོན་ཡང་
དགོས་དཔལ་ཕག་མོ་གྲུ་པའི་ཆོས་སྲིད་ཀྱི་བསྟན་པ་འདི། སྙིང་པོ་དོན་གྱི་རྒྱུད་
པ་ཁོ་ན་ཡིན་ཞིང་། སྡེ་སྲིད་ཀྱི་བྱ་བ་འཛིན་པའི་ཐོག་མ་ཏའི་སི་ཏུ་ཆེན་མོ་ནས་
ཀུན་ལ་བཀའ་དྲིན་ཆེ་ཆུང་སོ་སོའི་དགོངས་ཡུལ་དུ་བཞུགས་པས་བརྗོད་ཅི་དགོས་
དང༌། གཞན་ཡང་རྫོང་དཔོན་སོ་སོ་ནས་སྡེ་སྲིད་ཕག་མོ་གྲུ་པའི་ཞབས་ཏོག་
བསྒྲུབ་པའི་ཐུགས་ཡུས་རེ་ཡོད་ལས་ཆེ་ལགས། ཁྱད་པར་གཞིས་ཀ་རིན་སྤུངས་
པ་འདི་དཔོན་གདུང་རབས་དང་གཡོག་མི་རབས་ཀྱི་བར་དུ་དཔོན་བློན་ཞབས་
ཏོག་ཅན་ཡིན་པ་ལ་མངའ་འབངས་ཀྱི་སྐུ་ཆགས་ལ་བརྟེན། རྒྱུ་རྐྱེན་མེད་པས་རྒྱུ་
རྐྱེན་ཕྲ་མོས་མི་བསད་སོགས་ཀྱི་དཔོན་བློན་ཐུགས་ནང་འགལ་འཛོལ་འཁྲུངས།
ད་གནང་དཀའ་མོར་སོང་འདུག་ནའང་འཁོར་བ་མཐའ་མེད་པ་ལ་ལེགས་པར་
བསམས། མཐའ་ཅན་དུ་བྱེད་དགོས་པར་སྟོན་པ་སངས་རྒྱས་ཀྱི་གསུང་མཐའ་
ཡས་ཀྱང་འདི་ཙམ་ལེགས་པར་མི་འཛིན་ཁ་མེད་དུ་འདུག་པས་དཔོན་བློན་གཉིས་
ཀྱི་ཞུ་མཚམས། གོང་མ་མི་དབང་ཆེན་པོས་རིན་སྤུངས་ནམ་མཁའ་རྒྱལ་པོ་ལ་
རྩིས་སྤྲོད་གནང་བའི་སྟེང་དུ་རྩེ་ཤར་ནུབ་འདི་དཔལ་ལྡན་ས་སྐྱ་པའི་བསྟན་འཛིན་
དུ་འདུག་པ་ནས་སྔ་སོར་སྡེ་སྲིད་ཕག་མོ་གྲུ་པ་སྤྱི་བོར་མ་འཁུར་བའི་ཁྲ་འཇགས་
483



མཛད་ནས་སྤྲོད་དུ་མ་བཏུབ་པ་ཞིག་འདུག་ནའང་། རྟིང་སོར་ཕག་མོ་གྲུ་པ་སྤྱི་
བོར་བླངས། གཞིས་ཀ་བ་རང་ལ་འཇགས་པ་གནང་། དབུས་ཕྱོགས་ནས་
སྟོད་ལུང་གྲུ་པའི་ཆུ་ཚན་བར་གཞིས་ཀ་གལ་གནང་། སྐྱིད་ཆུ་དང་གཙང་ཆུས་
བཅད་པ་ཡན་ལ་བཀའ་མི་བཀྱོན་པ་ཞུ། གཞིས་ཀ་བས་གོང་མའི་ཞབས་ཏོག་
སྔར་ལུགས་གཞིན་གནང་དགོས། ནང་སོ་གོང་དཀར་ནས་ལ་ཆུ་བོར། གམ་
པ་མན་ནས་བཟུང་སྔར་གཞིས་ཀ་བ་དང་སྲིད་མཛད་དུས་ཀྱི་བྱི་བ་ལོ་བསྡུ་རེས་
གོང་བཞིན་འཇགས་པ་གནང་། ཡར་རྒྱབ་ནས་ལ་གོང་ནས་དགོངས་པས་་་་
དཔྱད་པའི་འཇགས་ཡུལ་གནང་བ་ཞུ། བསམ་བདེ་ནས་གོང་མ་རིན་པོ་ཆེ་དང་
དཔོན་བློན་ལྷད་མེད་བྱུང་ན་དེ་ཀས་ཁྱབ་པ་འགྱུར་མེད་གནང་བ་ཞུ། སྟག་རྩེ་
བ་དང་གཞིས་ཀ་བ་གོང་ནས་བཀའ་བཅད་པའི་མཐུན་སྦྱོར་ཞུ། འབྲི་ཁུང་པ་
དང་ཕག་མོ་གྲུ་པ་སྔ་ཐོག་ནས་མཐར་ཕྱིན་བཞི་ནས་བརྒྱུད་པའི་བུ་སློབ་ཡིན་པས་
སྐྱོང་ཤེས་དང་ཞུ་ཤེས་ཐུགས་ལ་འདོགས་པ་ཞུ། སེང་གེ་ཚེ་ནས་ལ་ཤོར་ཐོབ་
ཆེར་མི་འདུག་པས་རང་གནས་མཛད་དམ། གོང་མའི་ལུང་ལེན་པ་ཞུ། རྒྱལ་
མཁར་རྩེ་ནས་སྣེའུ་གདོང་རྩེའི་ཞབས་ཏོག་བསྒྲུབས་པས་དགོས་པར་འདུག་པས་
གམ་པ་དང་འབྲི་མཚེས་རིན་ཆེན་རྩེ་ཚུན་ཕྱིར་གནང་ནས་རྩེ་ཤར་ནུབ་ལྷད་མེད་
གནང་བ་ཞུ། སྣ་དཀར་རྩེ་ཁྲི་སྐོར་བསམ་གྱིས་མི་ཁྱབ་པའི་ཆེ་བས་ན། ཀུན་
དང་བསྟུན་དགོས་པ་འདུག་པས་སྔར་གྱི་ཁྲི་སྐོར་གྱི་ཐོག་ནས་ཚེ་ཆུང་ཆུང་དང་ཤུ་
ལྕེ་ཡན་ཚོགས་འཇུག་གནང་ནས་གོང་མ་རང་གི་ཞབས་ཏོག་བསྒྲུབས། སྟག་
ལུང་པ་རང་གནས་མཛོད་ལ་ཁྱུང་པོ་དོ་པ་དང་ལྷད་མེད་མཛད་ནས་གོང་མའི་
ཞབས་ཏོག་བསྒྲུབས། ལ་སྟོད་ལྷོ་བྱང་སྲིད་སྔར་གང་མཛད་ནས་གོང་མའི་ཕྱག་
དམ་ལེན་པ་མཛོད། དཔལ་སྡེ་པ་འདི་ལ་ན་ནིང་འུར་འདྲོགས་ཅིག་བྱུང་འདུག་
ན་ཡང་ཡས་ཕྱིན་གྱི་སོ་ཁ་བར་འདུག་པས་སྔར་ལུགས་བཞིན་ཚོགས་འཇུག་ཞུ།
484



སློབ་མ་རྣམ་པའི་ཆོས་གཞིས་རྣམས་ཡོན་བདག་རང་རང་སོ་སོ་དང་བསྟན་ཞེས་
ལུགས་གནང་བ་དང་། མི་དམངས་འདི་ཀུན་ལ་ཁ་ལོས་སུ་བསྒྱུར་ཡང་ཁྲལ་
ཁུངས་འབབ་ཁྲལ་མ་གཏོགས་གསར་འཕར་མི་གནང་དམངས་མས་ཀྱང་གཞུང་
ཁྲལ་ཁ་ངན་དཀྲི་མ་བྱེད། དགེ་འདུན་རྣམས་ཀྱིས་ཆོས་སྤྱོད་བཅུའི་བྱ་བ་ལ་
འཇུག་པ་མ་གཏོགས་འཇིག་རྟེན་པས་ལས་ལ་བློ་མི་འཇུག་པ་ཞུ། སྒྲུབ་པ་པོ་
རྣམས་ཀྱི་རི་ཁྲོད་དུ་དཀའ་ཐུབ་ཆང་ཐུང་བྱེད་པ་མ་བྱུང་ཀྱང་དུས་མཆོད་ལ་ཆང་
འཐུང་གུ་ཡངས་བསྐྱངས་པ་ལ་མི་ཚེ་འཕྱིད་པ་འདི་མི་གནང་བར་ཞུ། རྟོགས་
ལྡན་རྣམ་པས་རི་ཁྲོད་དུ་སྒྲུབ་པ་རྐྱང་འདེད་མི་མཛད་ཀྱང་ལྟོ་སྤྱོད་ལ་སྙད་པའི་སྒོ་
གཅོག་ཁྱི་བརྡུང་འབདེ་མི་མཛད་པ་ཞུ། བཙུན་མ་རྣམས་ཀྱིས་བྱུང་ན་ཁྱོ་ག་དང་
འབྲེལ་མ་བྱེད། གལ་ཏེ་ལུས་མི་ཐུབ་ན་བུ་ཚ་མི་གསོད། སྔགས་པ་རྣམ་པས་
རང་རང་གི་ལྷ་དང་སྔགས་བཟླ་ཞིང་དཀྱིལ་འཁོར་བསྒྲུབས་ལ་གཏད་དང་སེར་བ་
མ་འབབ། མཚན་ཉིད་པ་རྣམ་པས་བྱུང་ན་དམའ་ས་བཟུང་ལ་བསྟན་པའི་གད་
བདར་མཛོད། མ་བྱུང་ན་ཡང་བཙུན་ཚུང་གི་ཐབས་དེ་རེ་ཟབ་རང་འདུག་པས་
ཤར་མོས་བསྐོར། ཇོ་གདན་པ་རྣམས་ཀྱིས་རྡོར་དཀར་བསྟན་གཅིག་དོ་ཁག་
ལེགས་པས་སྤགས་གཡོས་མ་མཛད། གཏེར་བཏོན་རྣམས་ཀྱིས་ཁྱོན་གྱི་བཀའ་
བཞིན་བསྒྲུབས་ལ་གཏེར་བརྫུས་མ་མཛད། དཀོན་གཉེར་རྣམ་པས་དཀོན་་་
མཆོག་གི་དཀོར་འདི་ཤིན་ཏུ་ལྕི་བའི་མར་ཁུ་ལ་ཉོ་ཚོང་དང་ཞལ་ཟས་སྐམ་པོའི་
བསྒྱུར་དེ་མི་གནང་བ་ཞུ། ཉེ་གནས་ཚོས་བླ་མ་ལས་དབང་ཆེ་ཞིང་བཀའ་མ་
བྱུང་བར་ཕྱག་རྫས་ལ་ལོངས་སྤྱོད་པ་འདི་མ་མཛད། སྡེ་པ་ཚོས་ཚག་པོ་གསོད་
གང་ཐུབ་མ་མཛད་པར་གང་ཡོད་གཡོ་ལྟ་ལེགས་པོ་མཛོད་ལ་དྲོངས། གཉེར་པ་
ཚོས་གཏོང་གཅོད་ཡོང་སྒོ་དང་བསྟན་ལས་མཛོད་འབྲོས་ནི་སྒོང་དོ་ལ་སྡོད་ལ་བོན་
ཆོས་བྱ་ལ་ཚང་གདན་འཇོག་ལ། སྒོ་ང་ལ་རིན་ཚོད་ཀྱི་ཆང་འཐུང་འདི་ཆོས་པ་
485



མ་གཏོགས་སྐྱིད་སྡུག་གང་ལའང་དགོས་པ་འདུག་ནའང་སྐྱུ་ཁ་བ་དང་ཁྲེལ་ངོ་ཚ་
ཤོར་ཤོར་མ་འཐུང་། སོ་ནམ་པས་དཔྱིད་ཁ་ཞིང་ལས་ལ་རེམས། ཕྱུག་པོ་
རྣམས་ཀྱི་གཏེ་པ་འདབ་གཏེ་བཟུང་ལ་ཁལ་གཅིག་ལ་སྐྱེད་ཁལ་ལོང་ལ་ཞུ་རྟེན་གྱི་
བརྙས་པ་མ་བྱེད། མི་ལྟོགས་རྣམས་ཀྱིས་ཀྱང་བསྟེན་ངན་ཀློབ་མ་བྱེད་པར་ཚང་
མར་སྤྲོད། སྡེ་བཙུན་རྣམ་པས་ཇ་ཚོང་འདི་ཆོས་དང་གཏན་མི་མཐུན་པས་མ་
མཛད། དཔོན་པོས་ཚུགས་བཟུང་ལ་མཉམ་འགྲོགས་མ་མཛད། གཡོག་གིས་
དམའ་ས་བཟུང་ལ་གཡོག་ཚུལ་བཞིན་གྱིས། ཁྲིད་ཆེན་འདི་བླ་མ་བཟང་རུང་
ཁྲོམ་ལ་མ་ཤོད། བླ་མ་མཚན་ལྡན་དང་སློབ་མ་སྣོད་ལྡན་མ་འཛོམས་ན་ཁྲོམ་ལ་
ཟབ་དབང་མ་བསྐུར། གྲོས་ངན་དང་ལེགས་པའི་འོག་འགྱུ་གཏོང་བ་ལ་ཐུགས་
དམ་མ་གྲོལ་མ་ཟེར། སྤྱིར་ཆོས་པ་ཐམས་ཅད་ནོར་དད་མ་ཆེ། ལྷ་འདྲེ་སྔོན་གྱི་
ལན་ཆགས་མེད་པའི་གནོད་པ་མ་བྱེད། མཁས་པ་རྣམས་ཀྱི་དྲང་ངེས་འཆད་
པའི་གྲུབ་མཐའ་བཟུང་ལ་ཆོས་སྤོང་དང་ཁྱད་གསོད་མ་བྱེད། བླ་ཆུང་རྣམས་
ཀྱིས་བླ་ཆེན་གྱི་གདུལ་བྱ་ལ་གནོད་པ་འདི་མ་མཛད། བླ་ཆེན་ཚོས་བླ་ཆུང་གི་ལྟོ་
སྐལ་མ་གཅོད། ཆོས་གང་མཛད་རུང་སྡིག་པ་དང་མ་འདྲེས་པ་ཞིག་མཛོད།
ཉ་པ་ཚོས་ཉ་ཆེན་བཟུང་ལ་ཉ་ཆུང་ཚེ་ཐར་ཐོངས། ཚོང་པ་རྣམས་ཀྱིས་ཚོང་
དང་ཡུལ་གྱི་ཁེབས་དང་བསྟུན་ལ་ཧ་ཅང་ཁེ་འདོད་མ་ཆེ། རང་རང་སོ་ སོའི་
ཆོས་ཚུགས་བཟུང་ལ་གཞན་ལ་ཁྱད་གསོད་མ་བྱེད། ཕ་ཚན་མང་པོའི་དཔོན་པོ་
ཚོས་ནང་འཐབ་དང་བསམ་ངན་མ་བྱེད། ཀུན་ལ་གཅེས་པའི་མནའ་དང་་་་
ཁྲིམས་ལ་གཟབ་རྟེན་བཞེངས་ལ་སྙད་པའི་ལྟོ་མ་འཕྱིད། བུད་མེད་ཁྲིད་ནས་
གཞན་ལ་སོ་ཐར་གྱི་ལས་ཚོག་མ་འབོགས། བུ་ཆུང་བཅོས་ནས་ཐིག་ལེ་ཡར་
འདྲེན་ཡོད་མ་ཟེར། རང་གཅིག་པུའི་དོན་དུ་རྐུ་མ་བརྐུ། དུས་ཚོད་ངན་པ་ལ་
ཁག་བཞག་ནས་འགྱུར་རྐྱེན་པོ་མ་མཛད། འཕྲལ་དུ་ཇོ་བཟང་ལ་གཏིང་ནས་
486



གཡོ་སྒྱུ་ཆེ་བ་དེ་མཛད། ཆོས་ལྟར་བཅོས་ནས་འཇིག་རྟེན་ཉག་སྐྱོང་བ་འདི་མ་
མཛད། མི་ གཞུང་ མས་ རོ་ མ་ འཁུར། བཟའ་ ཆེ་ རུང༌ བཤན་ པ་ མ་ བྱེད།
ཆོས་འདྲ་རུང་བཙུན་མའི་ཚོགས་དཔོན་མ་བྱེད། མི་རྒྱགས་འཁྱེར་བ་འདི་ཚོས་
ཕན་ཐོགས་རུང་གྲོགས་ཡུན་མ་རིང་། སྙིང་རྗེ་མེད་པའི་བླ་མས་བསླུ་ཐག་ཆོད་
པས་གསོལ་བ་མ་འདེབས། གསོལ་བ་འདེབས་པ་ཁད་བྱས་ལ་ཕྱི་འགྲོས་རྒྱོབ།
གཞན་བླ་མ་ལྔ་བཅུ་པ་ལས་བསྟེན་ལུགས་ཤེས་པར་མཛོད། དད་པ་མེད་པའི་
སློབ་མ་འདུག་ན་འབུལ་བ་ཆེན་པོ་དང་ཁ་མཁས་པོ་འདུག་རུང་ཆོས་ཁྲིད་མ་ཤོད།།
བཙུན་པའི་གཟུགས་ཀྱི་འཇིག་རྟེན་པའི་གཡོག་མ་མཛད། ཁྲལ་མི་ཁྱེར་བའི་ས་
ཆ་མང་པོ་མི་འཛིན། ནོར་དཔོན་དད་ཅན་གྱི་མངའ་ཞབས་སུ་ནོར་རྫས་མང་པོ་
མི་གསོག སུ་ཞན་རུང་བརྙས་པ་མ་བྱེད། འབངས་ཞན་པ་མཐོ་སར་མ་སྐྱེལ།
དུས་ཚོད་ངན་པ་ལ་ཁག་མ་འགལ། དུས་མཆོད་དང་ཚོགས་འཁོར་ལ་སྙད་པའི་
ཤ་ཆང་གི་མཆོད་པ་འདི་མུ་སྟེགས་པའི་ཆོས་ལུགས་དང་འདྲེས་ཉེན་འདུག་པས་མ་
མཛད། དཔོན་པོ་ཆེ་སར་འདོན་པ་ལ་གམ་སྲོག་མ་གཅོད། འདུལ་བ་པ་
རྣམས་ཀྱིས་བཅས་པ་ཕྲ་མོ་སྲུང་ཞིང་རག་པ་ལ་ཁྱད་གསོད་པ་འདི་མ་མཛད།
བྱང་སེམས་པ་རྣམས་ཀྱིས་གཞན་དོན་ལ་སྙད་པའི་རང་དོན་སྒྲུབ་པ་འདི་མ་མཛད།
སྔགས་པ་རྣམས་ཀྱིས་སྔགས་ཀྱི་དམ་ཚིག་སྲུང་མཚམས་ལ་མ་གཟིགས་པར་འདོད་
ཡོན་ལམ་ཁྱེར་འདི་མ་མཛད། བཟའ་ཐབས་བྱེད་དུས་གཅིག་གི་གཅིག་ལ་སྨོན་
ལམ་ལོག་པ་འདི་མ་འདེབས། བླ་མ་རྣམ་པས་སྡེ་དཔོན་ཅི་འདྲ་འདྲ་འདི་མ་
མཛད། དགེ་འདུན་སྤྱི་རྣམས་ཀྱིས་མི་ཆོས་མཁས་པོ་འདི་མ་མཛད། གཞན་
ཡང་སྤྱི་སྒོས་ཐམས་ཅད་ཀྱིས་ངོ་ཚ་མེད་པ་དང་ཁྲེལ་ཤོར་བའི་བྱ་བ་འདི་མ་མཛད།
གོང་མ་མི་དབང་ཆེན་པོའི་ཐུགས་ལ་འདོགས་པ་གནང་ནས་ཡིན་པ་ཡིན་སར་
འཇོག་པ་དང་མིན་པ་མིན་སར་སྐྱེལ་བའི་ཚར་གཅོད་རྗེས་འཛིན་གནང་བ་ཞུ།
487



གཞན་མ་རྣམས་ཀྱི་ཞབས་ཕྱིར་འབྲོངས་ལ་དགོངས་པ་ལས་མ་གཡོག་པ་གནང་བ་
ཐུགས་ལ་འདོགས་པ་ཞུ། ཐུགས་ཞེན་ཡིན་ལུགས་ཀྱིས་ཞུ་འཕྲིན་དགོངས་ལེན་
ཐམས་ཅད་ཕུལ་པ་ལ་ཐ་དད་ནས་གཞིག་འགྲེལ་ཐུགས་ལ་འདོགས་པ་མཁྱེན་
མཁྱེན་ནོ། ཐམས་ཅད་ཀྱི་གནང་ན་ནི་བཀའ་དྲིན་ཆེ། མ་གནང་ན་ཀུན་ལ་འོ་
བརྒྱལ་ སེ་བ་ཅིག་ཡོང་བ་འདྲ་བས་ སོ་ སོ་ནས་དགོངས་པ་ཞུ། དཔྱོད་པ་ཞུ།
སྦྲུལ་ལོ་ཧོར་ཟླ་གསུམ་པའི་ཡར་ཚེས་བཟང་པོ་གསུམ་པ་ལ། འབྲུག་སྨྱོན་ཀུན་
དགའ་ལེགས་པས་དཔལ་རྒྱས་ནས་ཕུལ་བའི་ཞུ་ཐོ། ཆོས་རྗེ་རིན་པོ་ཆེའི་དྲུང་དུ།
ཞུ་བ། ངེད་ཟླ་བ་གཉིས་པ་ལ་འཁོར་བའི་འཁོར་ཞག་ཞུས་པ་ཡིན་རུང་ཡར་
ལུང་ཚོགས་འགོར་གཞི་ཆེན་པོ་རང་ཅིག་བྱུང་དེ་རྟིང་གཞིས་ཀ་རིན་སྤུངས་སུ་སྐུ་
མདུན་ཚོར་འགྲོ་དགོས་པ་ཅིག་བྱུང་བས་ད་བར་འགོར། ད་ན་སོ་ཡང་རྒས་དེའི་
ཕྱོགས་སླེབས་པ་ཤར་མ་བྱུང་བས་ཞིང་སྐྱོང་དཔོན་གཡོག་ལ་དེའི་ཆོས་འཁོར་གྱི་
མཛོད་དུ་བཞག་པའི་སྐྱེ་ཕྱར་ཕད་བུ་རྩམ་ནས་སོགས་ངེས་ཡིག་ཏུ་གསལ་བ་བཞིན་
རྩིས་སྤྲོད་བཀའ་དྲིན་སྐྱོང་བ་དང་། རྩམ་ནས་གཉིས་པོ་ཁྱེད་རང་ཞིང་སྐྱོང་
དཔོན་གཡོག་གཉིས་ཀྱི་ཁྲལ་དགོས་ལ་སྤྱོད་པ་གནང་བ་དང་དེ་ལྷག་བོར་གཟིགས་
མེད་པ་ཚུར་བརྗོད་བརྡར་གནང་བ་མཁྱེན་མཁྱེན་དང་། བདག་ད་ལོ་ཨོ་རྒྱན་
པདྨ་ འབྱུང་ གནས། མཁའ་ འགྲོ་ ཡེ་ ཤེས་ མཚོ་ རྒྱལ། ལྷ་ ལྕམ་ མནྡྷ་ ར་ བ།།
རིག་འཛིན་མཁའ་འགྲོ་ཚོགས་རྒྱལ་བཅས་རྣམས་གནས་ཆེན་དཔལ་གྱི་ཟབ་བུ་
ལུང་དུ་སྔགས་པ་དམ་ཚིག་མེད་པ་རྣམས་ལ་དམ་ཚིག་འབོགས་པ་དང་། བཙུན་
མ་ སྡོམ་པ་མེད་པ་རྣམས་ལ་སྡོམ་པ་འབོགས་པ། བཙུན་པ་ སྡོམ་པ་མེད་པ་
རྣམས་སྡོམ་པ་འབོགས་པ། སྒོམ་ཆེན་དམིགས་ཞེན་པ་རྣམས་ལ་གནས་ལུགས་
ཀྱི་སྒོམ་འབོགས་པ། མཚན་ཉིད་ཚིག་ནི་བརྗོད་ལ་ཞེན་པ་རྣམས་ལ་ཤེས་བྱའི་
མཐའ་སྟོན་པ། སྐལ་ལྡན་ལས་འཕྲོ་ཅན་རྣམས་ལ་དངོས་གྲུབ་སྟེར་བ། སྐལ་
488



མེད་ལོག་ལྟ་ཅན་ཚོ་ཚེ་སྲོག་ལྟུང་བ་ལ། སྤྲེལ་ལོ་སྤྲེལ་ཟླའི་ཚེས་བཅུ་ལ་ཕེབས་
པའི་བཀའ་ཤོག་བཀའ་ལུང་བཅས་སྲིན་པོ་ན་ར་སིད་དཔོན་གཡོག་བརྒྱ་ཙམ་གྱི་
ལུག་སྤྲེལ་གཉིས་ཀྱི་སོ་མཚམས་སུ་སླེབས། ཧོར་དང་སོག་པོ་སོགས་བོད་ཡུལ་
ཕུངས་ པར་བྱེད་པའི་མཐའ་དམག་བཟློག་པའི་སྲིན་པོའི་རྒྱལ་པོ་མགོ་དགུས་་་་
དམག་ དཔོན་ བྱས། སྲིན་ གཡོག་ ཁམ་ པ་ སྟོང༌ ཙམ་ ལ་ ཕེབས་ ཆས་ བཀལ།
སྲིན་ལུག་གྲངས་ཀྱིས་མི་ཆོད་པ་ཚག་པོར་འདས། ཨོ་རྒྱན་རྒྱལ་པོས་བོད་ཀྱི་མི་
ལ་གཟན་པོ་མི་ཡོང་བའི་རྩིས་ལ་ཕབ་པ་གནང་། ངེད་རང་སྔགས་པ་དཔོན་
སློབ་ལ་ནམ་ཉིན་མ་བསྟད་པའི་མཁའ་འགྲོ་བྱེ་བ་འབུམ་དང་བཅས་པ་ཕེབས་པ་
འདུག་པ་ངེད་ལ་ཡང་ཡོང་དགོས་ཟེར་བའི་མཁའ་འགྲོའི་ཕྱག་བརྙན་ཕེབས་བྱུང་
བས་འགྲོ་དགོས་པ་ཤར། དེའི་ཚེས་བཅུ་ཐོན་འཕྲལ་ཨོ་རྒྱན་གྱི་ཕྱག་ཕྱིར་འགྲོ་
དགོས་པ་མ་བྱུང་ན་སྐུ་མདུན་ཚོར་སླེབས་པ་བྱེད། ཞིབ་པར་ངང་ནས་འབུལ་བ་
ཡོད་ལགས། ཞེས་པ་འདི་རྣལ་འབྱོར་ཀུན་དགའ་ལེགས་པས་བན་པ་ཆོས་་་་
འཁོར་དུ་ཞུ་ཡིག་གི་ཚུལ་དུ་ཕུལ་བ་དགེ། དུས་གསུམ་སངས་རྒྱས་ཐམས་ཅད་ཀྱི་
སྐུ་གསུང་ཐུགས་ཡོན་ཏན་འཕྲིན་ལས་ཐམས་ ཅད་གཅིག་བསྡུས་པ། མཚན་
ཡོངས་སུ་གྲགས་པ་ཀརྨ་པ། འོད་གསལ་པ་ལ་སོང་ན་ཉི་མ་དང་ཟླ་བ་ལྟར་ལྷམ་
མེ་བ། ཐུགས་རྗེ་རྒྱུན་ཆད་མེད་པར་སོང་ན་ཆུ་བོ་ཆེན་པོ་བཞི་ལྟར་འབབ་པ།
ནོར་དང་སྐྱེ་བོ་འདུལ་བ་ལ་སོང་ན་གནོད་སྦྱིན་རྣམས་ཀྱི་གཙོ་བོ་མགོན་པོ་རྣམ་
ཐོས་སྲས་ལྟ་བུར་ཕྱུག་པ། བདུད་དང་ལོག་འདྲེན་ཚར་གཅོད་པ་ལ་སོང་ན་ཁྲོ་
བོའི་རྒྱལ་པོ་རྟ་མགྲིན་ལྟར་རྔམ་པ། སྙིང་རྗེ་བྱང་ཆུབ་ཀྱི་སེམས་ལ་སོང་ན་་་
འཕགས་མཆོག་སྤྱན་རས་གཟིགས་ལྟར་ཞི་དུལ་བ། དེ་འདྲའི་དྲུང་ན་ཡར་ལ་
བྱང་ཆུབ་སེམས་པ་དང༌། འགྲོ་བ་རིགས་དྲུག་གིས་སྐུ་སྐྱེས་བསྐོར་བའི་སྐད་ཆ་
ཚོར་བ་ལ། ལྟོགས་སྲན་ཆེ་བ་མི་ལ་རས་པའི་སྐུ་སྐྱེ། རུ་ང་ཕྲག་དོག་ལ་མར་པ་
489



ལོ་ཙཱའི་སྐུ་སྐྱེ། སྟེ་ལ་སྡོམ་གཅོད་མེད་པ་མ་གཅིག་ལབས་སྒྲོན་གྱི་སྐུ་སྐྱེ། དེ་
ཡན་ཆོད་མྱ་ངན་ལས་འདས་པའི་སྐུ་སྐྱེ། ད་འདི་ནས་མར་ལ་གཙང་ཞྭ་ལུའི་མ་
ཧེ་འཆམས་པ་ལ། རིགས་དྲུག་ནི་མགོ་ཅན་གྱིས་བསྐོར་བ་བཞིན་འདིར་སངས་
རྒྱས་ཐུགས་རྗེ་ཆེན་པོ་ལ་ཁམས་གསུམ་གྱི་སེམས་ཅན་རེ་དགོས་འདུག་པ་རྒྱང་རིང་
ནས་ཞལ་མཐོང་བ་མ་བྱུང་བས་སྐྱེ་བ་བླངས་ནས་སྐུ་མདུན་གྱི་སྒར་རང་དུ་སྐུ་སྐྱེ་
བཞེས་པ་ལ་མཚན་གསོལ་ན། རྗེ་བཙུན་ཀརྨ་པའི་ཐུགས་ཀྱི་དགོངས་པ་ལོན་པ་
ནི་གཅིག་ཀྱང་མེད། འདིར་སླེབ་ན་རྨེ་བ་དང་གྲགས་པའི་མིང་ལ་ཨེ་ཐོབ་ན་
བསམ་པའི་འཇིག་རྟེན་ཆོས་བརྒྱད་ཀྱི་སྐུ་སྐྱེ། རང་རང་སར་ཟ་རྒྱུ་འཐུང་རྒྱུ་ཡོད་
པའི་ང་ཆེ་ང་རྒྱལ་གྱི་སྐུ་སྐྱེ། ཞེན་དང་ཕོ་རུས་ལ་བསམ་ནས་ལྟོགས་རིར་ཤི་རུང་
སྒར་བློས་མ་མཐོང་བ་བསམ་པ་ཅན་གྱི་སྐུ་སྐྱེ། ཟ་བྱུང་ན་སྡོད། མ་བྱུང་ན་
འགྲོ་དམ་ཉམས་ཀྱི་སྐུ་སྐྱེ། རང་ཡོན་ཏན་ཤིག་ཅིག་མེད། གཞན་གྱི་སྐྱོན་རྐྱང་
པ་འཚོལ་བ་ཨ་ཁུ་ཐ་སྙད་པའི་སྐུ་སྐྱེ། སེམས་ལ་བཞག་ས་ཅིག་ཀྱང་མེད་པར་
ལུས་གནད་ལྟ་སྟངས་བྱེད་པ་ཟོག་པོའི་སྐུ་སྐྱེ། དྲི་ངན་རང་གིས་བཏང་ནས་ཁག་
གཞན་འགེལ་ནག་པོ་རྐུབ་ཀྱི་སྐུ་སྐྱེ། ནང་ན་ནས་བྲེ་གང་མེད་པར་ཉོ་ཆང་ཕུལ་
དགུ་རྒྱག་པ་མི་ལྟོགས་ཀྱི་སྐུ་སྐྱེ། འཆི་ཙ་ན་ལུས་འགྲོ་བསམ་པ་མེད་པ་ཕྱུག་པོ་
རྐུབ་བཙུམ་སྦྱར་བསྡམས་ཀྱི་སྐུ་སྐྱེ། མགོ་ལ་རྡོ་མཛེར་དོགས་བསམ་པ་མེད་པའི་
མདའ་སྟག་རྟེན་སོ་ལེན་པ་ཚོད་མེད་ཀྱི་སྐུ་སྐྱེ། ཕྲལ་དཀར་མོ་ཡོང་བསམ་པ་
མེད་པ་ཁྲལ་གཞིས་ལེན་པ་ཁྲལ་མིའི་སྐུ་སྐྱེ། རང་གི་སྙིང་ནོར་བཤན་པའི་ལག་
ཏུ་སྤྲོད་དགོས་པ་འབྲོག་པའི་སྐུ་སྐྱེ། བྱིན་རླབས་འབག་འཆམས་ལ་རེ་བ་སྔགས་
པའི་སྐུ་སྐྱེ། གནས་ལུགས་བློ་ཤེད་ལ་རེ་བ་རྟོགས་ལྡན་གྱི་སྐུ་སྐྱེ། སྡུག་བཙིར་ཤི་
བཙིར་བྱེད་པ་དགོན་ཆུང་བླ་མའི་སྐུ་སྐྱེ། རང་ལ་ཕན་མི་ཐོགས་པར་ཁ་ཡིས་ལྟོ་
འཚོལ་བ་བླ་མ་ཤོད་ཤོད་པའི་སྐུ་སྐྱེ། ནང་ནོར་རྫས་ཀྱིས་བརྒྱངས་ནས་གཞན་
490



ནོར་འཕྲོག་པ་བླ་མ་གདུལ་བྱ་བའི་སྐུ་སྐྱེ། རང་ལ་གང་ཡང་ཡོད་ཀྱང་ཆོག་མི་
ཤེས་ པར་ གཞན་ནོར་ལ་ཧམ་པ་བློ་ མ་ཚད་ དྲག་ གཞན་ ཐམས་ ཅད་ ཀྱི་ སྐུ་སྐྱེ།
བདེན་པ་མཐོང་བའི་སངས་རྒྱས་བྱང་ཆུབ་སེམས་དཔའི་འབུམ་པ་ས་དང་གསེར་
གང་ལ་བྱས་ཀྱང་ཕྱག་དང་མཆོད་པ་འོང་པ་ཡིན་པ་ལ་བླ་མ་ཤི་ནས་ཀྱང་བཙོན་དུ་
འཇུག་པ་གསེར་འབུམ་ད་ལྟ་བཞེངས་མཁན་གྱི་སྐུ་སྐྱེ། ཕྲལ་གྱི་ལྟོ་གོས་འདི་
འཕྱིད་ན་ལས་རྒྱུ་འབྲས་ལ་མི་བསམ་པ་སྐྱ་སེར་མང་པོ་ཞིག་གི་སྐུ་སྐྱེ། དེ་ལ་
སོགས་ཏེ་སྐུ་སྐྱེ་བྱེ་བ་མང་པོའི་འཁོར་གྱི་བསྐོར་བ་ཚན་པ་མང་པོ་འདུག ད་དེ་
རྣམས་ལ་རྗེ་བཙུན་ཀརྨ་པའི་བཀའ་ལུང་འགྲོ་བ་འདུག་ན་གནས་ལུགས་ཀྱི་དོན་
སུས་ཀྱང་གོ་བ་མེད་པས་ལས་རྒྱུ་འབྲས་ལ་སྤང་བླངས་ཀྱི་བཀའ་ལུང་གནང་བ་
མཁྱེན། ཁྱེད་ཞལ་གྱི་ཅུང་ཆེ་བས། གཞན་བཀའ་ལུང་མི་དགོས་པས་ཀརྨ་པ་
ཡང་སྙིང་རྗེ་བྱང་ཆུབ་ཀྱི་སེམས་ལ་བརྟེན་ནས་ཁྲི་བ་འདིར་བསྡད་པ་ཡིན། ཁྱེད་
རྣམས་ཀྱང་སྙིང་རྗེ་བྱང་ཆུབ་ཀྱི་སེམས་དང་མ་བྲལ་བར་གྱིས་ལ་རང་རང་སའི་
ཡུལ་ལ་འགྲིམས། ང་དང་མ་འཕྲད་པ་ཚོར་ཁོས་དེ་སྐད་ཟེར་གྱི་འདུག་གསུང་བ་
ཞུ། ཞེས་རྒྱལ་དབང་ཀརྨ་པ་ལ་ཞུས་སོ། ཆོས་རྗེ་འཇའ་ཚོན་ཕུག་པའི་དྲུང་དུ།
ཞུ་བ། ཁྱེད་ལྟ་བུའི་ཐུགས་རིགས་མཁྱེན་པ་མཐོ་རྫོགས་པ་ཆེན་པོ་ནས་དམའ་
ལས་རྒྱུ་འབྲས་ཕྲ་ཞིབ་ཡན་ཆད་མཁྱེན་པ་ལ་འདི་ལྟ་བུའི་གྲགས་པ་ངན་པ་ཕྱོགས་
དང་ཕྱོགས་མཚམས་ཐམས་ཅད་དུ་སྐད་ཅིག་ཉིད་ལ་རླུང་གིས་བསྐྱལ་བ་ལྟ་བུ་ཞིག་
བྱུང་བ་འདི་འདྲ་ཕྱག་ལེན་ལ་བཀལ་བ་ནི་གལ་སྲིད་སྔོན་སྐྱེ་བ་སྔ་མ་ཞིག་གིས་ཡུལ་
གཉན་པོ་འགའ་ཞིག་ལ་གྲགས་པ་ངན་པ་བསྒྲགས་པའི་ཉེས་པ་ཡིན་ཐག་ཆོད།
འཇིག་རྟེན་པའི་ཁ་གཏམ་ལ་ཆོས་གོས་བཙོས་པའི་བིའུ་རོར་སོང་བའི་དཔེ་དང་།
བུ་རམ་ཤིང་པའི་བརྒྱུད་པ་ལ་བྱུང་བའི་ལོ་རྒྱུས་བཞིན་མི་ནག་མེད་རྒྱལ་པོའི་གུར་
སྒོ་འགག་ཏུ་འཆི་བའི་དཔེ་འདུག་པས་ད་ངེད་རང་གཅོད་ཡུལ་བ། ཕྱག་རྒྱ་ཆེན་
491



པོ་བ། དབུ་མ་པ། ཞི་བྱེད་པ། རྫོགས་ཆེན་པ། བཀའ་གདམས་པ་མིན་
པ། ཐམས་ཅད་མཁྱེན་པ་ཡིན་པ་ལ་ཆོས་ཤན་རྐྱེན་གྱིས་འབྱེད་པ་ཡིན་དུས་
གནམ་སྡིབ་ས་གཡོ་ཡང་ཉམས་ང་མེད་པའི་གནས་ལུགས་ཀྱི་དོན་ལ་མཉམ་པར་
འཇོག་པ་ཞུ། ལྟོ་འགྲངས་ཉི་མས་དྲོས་ཚེ་ཆོས་པའི་ཚུལ། རྐྱེན་ངན་ཐོག་ཏུ་
བྱུང་ན་ཐ་མལ་པ། ཟེར་བ་འདི་ཡི་ཁ་ནི་འཛིན་པ་ཞུ། གལ་ཏེ་དེ་ལྟ་བུའི་
བདེན་ཟེར་ན་ཡང་རྒྱལ་པོ་མ་སྐྱེས་དགྲས་ཕ་བསད་པའི་ཉེས་པ་བཅོམ་ལྡན་འདས་
ཀྱི་དྲུང་དུ་བཤགས་པ་ལ། བཅོམ་ལྡན་འདས་ཀྱིས་འདི་སྐད་གསུངས། ཡང་
དག་ཉིད་ལ་ཡང་དག་ལྟ། །ཡང་དག་མཐོང་ན་རྣམ་པར་གྲོལ། ཞེས་པ་དང༌།
ལོ་སྟོང་བསགས་པའི་མུན་ནག་མཐུག་པོ་ཡང་། །སྒྲོན་མེ་བཏེགས་པ་གཅིག་གིས་
གསལ་བར་འགྱུར། ། ཅེས་གསུངས་པའི་དགོངས་པར་ལས་གསལ། གཏམ་་
ངན་འདི་ཀ་ལ་སྤོར་བའི་བློ་མ་མཛད་པར་འབྲུག་པའི་རོ་སྙོམས་ཀྱི་ནང་བཞིན་
ལྟས་ངན་གཡང་དུ་འགུགས་པ་རྣམ་རྟོག་ལམ་ཁྱེར་བཀའ་དྲིན་སྐྱོང་བ་ཞུ་ལགས།
འཇའ་ཚོན་གྱི་དཔོན་མོ་ངེད་རང་གི་ཟླ་ལ་ཡོད་པ་དེ་བདེན་གཏན་ཚིག་གི་དབྱེ་བ་
རྩིས། རྡོ་དཀར་ནག་གང་ཡང་མ་སྤུངས། ལས་ཀྱི་མེ་ལོང་ལ་ཡང་མ་བལྟས།
དེའི་སྲང་དང་རྒྱ་མ་ལ་ཡང་མ་བཏེག་པར་རོ་བརྒྱ་ཕུད་ལ་བཏང་བྱུང་བ། མོས་
བདེན་གཏན་ཚིག་གི་སྨོད་བོར་བས་བདེན་པ་ཡིན་པ་འདྲ། ད་གང་ལྟར་ཀྱང་།
འཁོར་བའི་འདམ་དུ་བྱིངས་པ་ལ། །དེ་ལ་རྒྱུད་ལོང་སུ་ཡིས་ཐོངས། །དར་ཟབ་
སྣག་ཚས་སྦགས་པ་ལ། །དེ་ཡི་དྲི་མ་ཇི་ལྟར་འཐེན། །ཞེས་པ་དང་། མདོ་ལས།
ཇི་ལྟར་བུ་མོ་གཞོན་ནུའི་རྨི་ལམ་དུ། །བུ་ཕོ་སྐྱེས་ཤིང་ཤི་བ་ཇི་བཞིན་དུ། །སྐྱེས་ན་
དགའ་ལ་ཤི་ན་མི་དགའ་ལྟར། །ཆོས་རྣམས་ཐམས་ཅད་དེ་ལྟར་ཤེས་པར་གྱིས། །
ཞེས་པ་ལྟར། རྐྱེན་ངན་པོའི་ཐོག་ཏུ་རྨི་ལམ་སྒྱུ་མ་ལྟར་འཇོག་པ་ཞུ། འབྲུག་པ་
ཀུན་ལེགས་འབྲུག་པའི་མིང་ཞེན་ཤེས། དྲག་ཞན་མེད་པའི་ཕ་ཐུག་རྒན་ལ་
492



གཡས་ཆུང་། འཇའ་ཚོན་དཔོན་མོའི་ཕྲུ་གུའི་བུ་རྫི། ལ་སྟོད་ཞལ་ཏ་མའི་སྤྱན་
གཟིགས། བྱང་ཆུབ་སེམས་པའི་ཕྲུ་གུ། འབྲུག་པ་ཀུན་ལེགས་ས་དལ་གྱི་ཁར་
ཕོངས་དལ་བཞག སྟུ་དལ་གྱི་ཁར་མཇེ་དལ་བཞག རང་ལ་ཚེར་མ་ཟུག་
ཀྱང་མི་བཟོད་པར་མི་ལ་རྨ་བྱུང་བའི་སེམས་གསོ་གཏོང་བའི་ཚུལ་དུ་ཧམ་པའི་ཞུ་
ཡིག་འདི་ཞིག་ཕུལ་བ་ལ། བྱང་ཆུབ་སེམས་དཔའ་རྣམས་ཐུགས་མི་ཁྲེལ་བ་དང་
མཁས་པ་རྣམས་ཀྱི་ཚིག་ལ་སྐྱོན་ཨེ་འདུག་གཟིགས་པ། གྲུབ་པ་ཐོབ་པ་ཡོད་སྲིད་
ན་དོན་ལ་སྐྱོན་ཨེ་འདུག་དཔྱད་ནས་གཟིགས་པ་ཞུ། ད་ལྟ་དགའ་ལྡན་ཆོས་ཀྱི་
ཕོ་བྲང་ནས་ཕུལ་བའི་ཞུ་ཡིག ཅེས་པ་འདི་ཆོས་རྗེ་ཤེལ་བྲག་པ་ལ་ཆོས་རྗེ་
འཇའ་ཚོན་པས་དུག་བཏང་ཟེར་བའི་མི་ཁ་ ཆེར་བྱུང་བ་ལ་གདམས་པའོ། །
འབྲུག་པ་ཀུན་ལེགས་པ་ཁ་མཐོ་རྒྱག་དམའ་རྒྱག ཡུལ་གར་འགྲོ་འདི་འགྲོ་མེད་
པར་ཚིག་ཉམས་དགའ་ལ་ཕོག་ཐུག་པ། བཟང་ཆེ་པོས་དྲོད་ལ་བཙོས། ངན་
པས་ལང་ལ་བཏང་། ནག་མོའི་ཁྲེལ་པོ་འཁུར། དབང་པོའི་དྭངས་མ་མིག་
འགྲིབས། ཤེལ་བྲག་པའི་སྤྲང་མོ་ཁ་མ་རོང་མཚོའི་ཁ་ལ་ཉན། ད་ལོ་ལྟས་ངན་
བྱུང་ཚད་དེ་ངེད་འཇའ་ཚོན་པས་ལེན་ཟེར་བ་ད་ལྟ་ཐངས་ན་ཡང་ལབ་ཀྱི་ཡོད་
འདུག་ པས་ བདེན་ གཏན་ཚིགས་ ཡོད་ པའི་ མིས་ ལབ་ དེ་ བཏང་ བ་ མིན་ཀྱང་།
འཇའ་ཚོན་པ་ཕུང་ལ་འཇུག་པའི་རྨོངས་པ་ཁ་མཐུན་མཐུན་གྱི་བླུན་པོ་འགས།
བླུན་པོའི་ཡུལ་ན་མཁས་པ་བས། ། སྤྲེའུ་འཛིན་པ་ཁྱད་པར་འཕགས། ། སྤྲེལ་་་
འཛིན་ཟས་དང་ནོར་ལ་མཆོད། ། མཁས་པ་ལག་པ་སྟོང་པར་གཏོང་། །ཞེས་པ་
ལྟར། དུས་ད་ལྟ་ཁྱེད་འབྲུག་པ་ཀུན་ལེགས་ཀྱིས་ཐོགས་དྲངས་རྟོགས་ལྡན་གྱི་
མིང་བཏགས། ཡར་རི་ཁྲོད་མི་འགྲིམས། མར་ངོ་ཚ་མི་སྲུང་། བློ་ལད་པ་ལ་
བརྟེན། སྤྱང་ཁུ་རྟ་གཟན་ལུག་རོས་མི་འགྲངས་པ་ཞིག་འདུག་པ་ལུགས་དང་མ་
མཐུན། ང་ལ་དུག་སྐད་ཅིག་ལས་མེད་པས་ཁ་དེ་ལ་དུག་ནི་བཟེད་པར་འདུག
493



ཞུ་དུག་ཅིག་བྱུང་ན་མ་འགྱོད་པ་གྱིས་ཨང་། ད་ལོ་མི་ཆེན་པོ་དམངས་སུ་ཕབ།
ངན་པ་ནི་གོང་དུ་ཤོར་བ། བྲག་རྒྱ་རྟོགས་ལྡན་གྱི་གསལ། ཡང་སྐབས་ཤིག་ན།
རྣལ་འབྱོར་བ་ཀུན་དགའ་ལེགས་པ་ལ་ཆོས་རྒྱལ་དོན་ཡོད་རྡོ་རྗེས་ཞུ་ཡིག་འདི་
བཏང་བྱུང་། མཐའ་བྲལ་མགྲིན་བཟང་ཕྱོགས་བཅུར་རྒྱུ་བ་ལ། །ཀུ་ཀུ་ར་ཡི་
གནོད་པ་མ་བྱུང་ངམ། །ཟེར་བའི་ལན་དུ། ཇའི་འོག་གིས་བྱི་རུའི་མདོག་ཅན་
ཁྱོད། །རྣམ་པར་སྣང་མཛད་ཚིག་གིས་ལམ་དུ་ཚུད། །ཅེས་བྱས་སོ། །ཡང་སྒར་
པ་དོན་ཡོད་རྡོ་རྗེའི་སྐུ་མདུན་དུ་མགུར་ཞིག་གྱིས་དང་གསུང་བ་ལ་འདི་བྱས།
གངས་དཀར་ཏི་སེ་ནས་ཆས་ཟིན་པ་དང༌། །རྒྱ་མཚོ་ཆེན་པོ་རུ་སླེབས་བྱུང་བ། །
ཆུ་བོ་ཆེན་པོ་གངྒཱའི་འབབ་ལུགས་ལ་ལྟད་མོ་རང་ལྟོས་ཨང་། །ང་ནས་སྨྲས་བྱུང་
གྱིས་དང་། ། རི་བོ་མཆོག་རབ་དང་མཇལ་བ་འདི་ལས་འཕྲོ་ཡིན་ནོ་སེམས་ཀྱི་
བསམ་པ་བྱའོ། །དགའ་ལྡན་ལྷ་ཡུལ་ནས་ཆས་ཟིན་པ། །འོག་མིན་གནས་མཆོག་
ཏུ་སླེབས་བྱུང་བ། །ལྷ་དང་ལྷ་མོའི་གླུ་གར་ལ་ལྟད་མོ་ལྟོས་ཨང་། །ང་ནས་སྨྲས་
བྱུང་གྱིས་དང༌། །སྡེ་བདག་སྒར་པ་དང་མཇལ་བ་འདི་ལས་འཕྲོས་ཡིན་ནོ་སེམས་
ཀྱི་བསམ་པར་བྱའོ། །ཞེས་འཐེན་ནོ། །
ཡང་། སྒོག་དེའུར་ཡོང་དུས་ཨོ་རྒྱན་གླིང་པས་རྒྱལ་སྲིད་སྣ་བདུན་གྱི་་
གཟུགས་ཤིག་ཁྱོས་མར་བྱིན་ནས། འདི་དང་མཐུན་པའི་གླུ་ཞིག་ལེན་དགོས་
ཟེར་བ་ལ་འདི་སྐད་བྱས་སོ། །བདེ་ཆེན་འཁོར་ལོ་སད་པའི་དྲི་མ་སྦྱངས། །ལོངས་
སྤྱོད་འཁོར་ལོ་རྨི་ལམ་བུད་ཤིང་བསྲེགས། །ཆོས་ཀྱི་འཁོར་ལོ་གཉིད་མཐུག་མུན་
པ་གསལ། ། དབང་ཆེན་འཁོར་ལོ་སྐུ་བཞིའི་འཁོར་ལོ་བསྐོར། །འདི་འདྲའི་་་
འཁོར་ལོ་སྟེར་བ་ངོ་མཚར་ཆེ། ། སྦྱིན་པའི་ནོར་མཆོག་ཚུལ་ཁྲིམས་དར་གྱིས་
བཀླུབས། །བཟོད་པའི་ཁྲི་ལ་བརྩོན་འགྲུས་དྲི་ཡི་བྱུགས། །བསམ་གཏན་ཆུས་
བཀྲུས་ཤེས་རབ་རྒྱལ་མཚན་རྩེར། །དང་བས་མཆོད་ན་དངོས་གྲུབ་ཆར་ལྟར་
494



འབབ། ། ནོར་བུ་རིན་ཆེན་སྟེར་བ་ངོ་མཚར་ཆེ། ། དགའ་བ་བཞི་ལྡན་རིགས་
བཞིའི་མཁའ་འགྲོ་མ། །སྟོང་པ་བཞི་དང་དབྱེར་མེད་ཆོས་ཀྱི་ཡུམ། །དབང་བཞི་
བདེ་ཆེན་གཅིག་གིས་ངང་དུ་རྫོགས། །རྣམ་དག་བདེ་བ་ཆེན་མོའི་བཙུན་མོ་ཆེ། །
འདི་འདྲ་གྲོགས་སུ་སྟེར་བ་ངོ་མཚར་ཆེ། ། རླབས་ཆེན་སྤྱོད་པའི་གོ་ཆ་སྲ་་་་་
བརྟན། ། ཤེས་རབ་རལ་གྲིས་གཟུང་འཛིན་མ་ལུས་གཅོད། །བཟོད་པའི་ཕུབ་
ཀྱིས་འགྲོ་བའི་ཁུར་ཆེན་ཁྱེར། ། ཐེག་དམན་ལོག་ལྟ་འཇོམ་པའི་དཔའ་བོ་ཆེ། །
དམག་དཔོན་འདི་འདྲ་སྟེར་བ་ངོ་མཚར་ཆེ། །འཕྲིན་ལས་རྣམ་བཞིའི་བང་འགྲོས་
ཤུགས་དང་ལྡན། །བསྡུ་བ་རྣམ་བཞིས་འགྲོ་བའི་རེ་བ་སྐོང་། ། རྫུ་འཕྲུལ་རྐང་
བཞིས་འཁོར་བའི་འདམ་ལས་བསྒྲལ། །བདེན་པ་བཞི་ཡི་འཁོར་བའི་སྐམ་སར་
ཕྱིན། ། ཤུགས་ཆེན་རྟ་མཆོག་སྟེར་བ་ངོ་མཚར་ཆེ། །ཐེག་ཆེན་སྟོབས་ལྡན་གངས་
རིའི་མདོག་ལྟར་དཀར། །ཉོན་མོངས་འདམ་རྒྱལ་ཤེས་སྒྲིབ་ལྕགས་ཀྱུས་དོར། །
ཚོགས་གཉིས་རྫོགས་པའི་ལོངས་སྤྱོད་རྒྱན་གྱིས་སྤྲས། །བྱ་བ་བྱས་པའི་ཐར་པའི་
གླིང་ལ་སོན། །མཆོག་གི་གླང་པོ་སྟེར་བ་ངོ་མཚར་ཆེ། །ཆོས་ཀྱི་དབྱིངས་ལས་གཡོ་
བ་མི་མངའ་ཡང་། ། དམངས་ལ་དེར་སྟོན་སྤྲུལ་པས་གདུག་པ་འདུལ། །ལོངས་
སྤྱོད་རྫོགས་སྐུའི་མདུན་ན་རིགས་ལྔར་སྟོན། །ད་ལྟ་རྒྱལ་པོའི་མདུན་ན་བློན་པོའི་
ཚུལ། །བྱེད་པོ་འདི་འདྲ་སྟེར་བ་ངོ་མཚར་ཆེ། །རིན་ཆེན་སྣ་ལྔའི་ལྷུན་པོའི་ཏོག་
གི་རྩེར། །སྡུག་བསྔལ་ཀུན་འཇོམས་ལག་ན་རྡོ་རྗེ་འཛིན། །ལྷ་རྒྱལ་གཙུག་ན་སྙན་
པའི་བ་དན་གཡོ། །ལྷ་མིན་དཔུང་འཇོམས་བདུད་ཀྱི་གཡུལ་ལས་རྒྱལ། །རྒྱལ་པོ་
འདི་འདྲ་སྟེར་བ་ངོ་མཚར་ཆེ། །ཕྱི་ལྟར་གཟུགས་ཀྱི་རྒྱལ་སྲིད་སྣ་བདུན་པོ། །ནང་
ལྟར་འཕགས་པའི་ནོར་བདུན་མཆོག་དང་ལྡན། །རང་རིག་གཅིག་པུ་སངས་རྒྱས་
ཀུན་གྱི་སྐུ། །འཁོར་འདས་ཆོས་རྣམས་མ་ལུས་འདུས་པ་ཡི། །བཀྲ་ཤིས་དམ་པས་
དེང་འདིར་བདེ་ལེགས་ཤོག ། ཅེས་སྨྲས་སོ། །
495



ཡང་སྒོག་དེའུར་ཆོས་ཐམས་ཅད་རྫོགས་པ་ཆེན་པོ་དེ་ལྔ་ལྡན་དུ་སྒྲིལ་བ་འདི་
སྨྲས་སོ། །ཁྱབ་གདལ་འདོད་ནས་ཉེ་རིང་བྲལ། །བློས་བྱས་སེམས་སྐྱེད་མི་དགོས་
པར། །ཅི་བྱས་འགྲོ་བའི་དོན་དུ་སོང་། ། འདི་བྱང་སེམས་རྫོགས་པ་ཆེན་པོ་་་
ཡིན། །བདེ་ཆེན་གར་དགུས་སྡུག་བསྔལ་བསད། །འགག་མེད་ཡུམ་ཆེན་པང་དུ་
བཟུང་། ། གཉིས་མེད་རོལ་བའི་ཀློང་ན་བདེ། ། འདི་ ལྷ་ སྐུ་རྫོགས་པ་ཆེན་པོ་་་༌
ཡིན། །དང་པོའི་མགོན་པོ་བླ་མར་ཤར། །རང་སེམས་དང་དབྱེར་མེད་གཅིག་ཏུ་
འདྲེས། །གསོལ་བ་འདེབས་ཀྱང་མ་དགོས་འདི་ཀ་རབ། །འདི་བླ་མ་རྫོགས་པ་
ཆེན་པོ་ཡིན། །ཅིར་སྣང་འཁྲུལ་གྲོལ་གྱི་མིང་འདོགས་འདི། །ཡང་དག་གི་ཀློང་དུ་
གཅིག་ཏུ་འདྲེས། །ཀ་འདི་ཡིན་འདི་མིན་གྱིས་ཁྲིགས་ཀ་སྟོར། །འདི་ཀུན་བཟང་
རྫོགས་པ་ཆེན་པོ་ཡིན། །བསྔོ་བྱ་དང་བསྔོ་བྱེད་བསྔོ་མཁན་རྣམས། །བསྔོ་མེད་ཀྱི་
ངང་ནས་དོན་གཉིས་འགྲུབ། ། ཆོས་དབྱིངས་ཀྱི་རྒྱལ་ སར་སྐུ་དབང་བསྒྱུར། །
འདི་བསྔོ་བ་རྫོགས་པ་ཆེན་པོ་ཡིན། ། རྫོགས་ཆེན་ལྔ་ལྡན་གྱི་གླུ་དབྱངས་འདི། །
སྒོག་མཁར་ནང་སོའི་ཐུགས་དམ་ལ། །འབྲུག་པ་ཀུན་ལེགས་ཀྱིས་སྨྲས་པ། །ཡང་།
རང་འདོད་འཁྲུལ་བའི་སྐམ་ས་རུ། །གཞན་ཕན་གྱི་ཆར་རྒྱུན་མ་བབས་ན། །ཞི་
བདེའི་སྔོ་སྐམ་ཁྱེར་ཉེན་འདུག ། དོན་སེམས་སྐྱེད་ཕྱག་རྒྱ་ཆེན་པོ་སྐྱོང་། །སྐྱེ་
མེད་སངས་རྒྱས་ཀྱི་ཡབ་ཆེན་དང་། ། འགག་མེད་ཤེས་རབ་ཀྱི་ཡུམ་ཆེན་མ། །
གཉིས་མེད་ཀྱི་ངང་དུ་རོལ་ཞིང་རྩེ། །འདི་ལྷ་སྐུ་ཕྱག་རྒྱ་ཆེན་པོར་ལྟོས། །སེམས་
ཉིད་འཁྲུལ་མེད་ཀྱི་རྦ་ཀློང་ལ། །ཅི་བསམ་ལྷུན་གྲུབ་ཀྱི་རིན་པོ་ཆེ། །དགོས་དགུ་
རང་གི་སེམས་ལ་འཆར། །འདི་བླ་མ་ཕྱག་རྒྱ་ཆེན་པོར་ལྟོས། །ཀུན་གྱི་མི་མཐོང་
རྟོགས་པར་དཀའ། །རང་བཞིན་དགྱེས་པའི་སྒྱུ་འཕྲུལ་མཁན། །ཧྲིག་གེ་འདུག་
ཀྱང་ངོ་མ་ཤེས། །འདི་གདོད་ནས་ཕྱག་རྒྱ་ཆེན་པོར་ལྟོས། །ཚིག་གི་བརྗོད་པ་ཀུན་
དང་བྲལ། ། རང་བཞིན་དབྱིངས་ལ་བསྔོ་རྒྱུ་མེད། །བསྔོ་བའི་ཚད་མ་ཀུན་དང་
496



བྲལ། །འདི་བསྔོ་བ་ཕྱག་རྒྱ་ཆེན་པོར་ལྟོས། ། ཞེས་སོ། །ཡང་ཀུན་རྫོབ་སེམས་
སྐྱེད་ཨུཏྤ་ལ། ། དོན་དམ་རྒྱུ་སྐར་བདག་པོས་ཕྱེ། །དོན་གཉིས་ཕུན་ཚོགས་དང་
དྲུག་རྒྱས། །འདི་སེམས་སྐྱེད་དབུ་མ་ཆེན་པོ་ཡིན། །ཞི་ཁྲོ་གདོང་ལྔ་དཔའ་བོའི་
སྐུ། །མཆོག་ཏུ་མི་འགྱུར་བདེ་ལ་རོལ། །སྒྱུ་འཕྲུལ་རྡོ་རྗེ་མཁའ་ལྟར་དག ། འདི་
ཡི་དམ་དབུ་མ་ཆེན་པོ་ཡིན། །ཕྱི་ནང་གསལ་བའི་དཀྱིལ་འཁོར་དུ། །བསྐུར་མེད་
མཆོག་གི་དབང་བཞི་བསྐུར། །གཟུགས་མེད་གཟུགས་བཟང་དམ་པའི་སྐྱབས། །
འདི་བླ་མ་དབུ་མ་ཆེན་པོ་ཡིན། ། ཡང་དག་ཉིད་ལ་ཡང་དག་ལྟ། །ཡང་དག་་
མཐོང་མེད་དེ་མ་མཐོང་། །བློ་དང་ཆོས་རྣམས་ཟད་སར་ཁྱོལ། །འདི་ཡང་དག་
དབུ་མ་ཆེན་པོ་ཡིན། །དམིགས་པའི་ཚད་མ་ཀུན་དང་བྲལ། །དམིགས་མེད་ངང་
དུ་བསྔོ་རུང་མཆོག ། བསྔོས་ཙམ་ཉིད་ནས་དམིགས་དང་བྲལ། །འདི་བསྔོ་བ་
དབུ་མ་ཆེན་པོ་ཡིན། ། རྫོགས་ཆེན་ཕྱག་ཆེན་དབུ་མ་གསུམ། །མཁས་པས་བལྟས་
ན་གཅིག་ཏུ་འདུག ། བླུན་པོས་ཆོས་སྤོང་མཛད་འདོད་རྣམས། །སོ་སོར་ཕྱེ་ལ་
ང་སུས་བསྒོམས། །དམ་པའི་ཆོས་རྣམས་དགོངས་པ་གཅིག ། འབྲུག་པ་ཀུན་
ལེགས་དེ་སྐད་དོ། །
ཡང་། བཀྲ་ཤིས་ལྔ་ལྡན་གཅིག་དགོས་ཟེར་བ་ལ་འདི་བྱས་སོ། ། ཕུན་
ཚོགས་གསེར་གྱི་འཛིན་མའི་ཁྱོན། ། གཞན་ཕན་ལོ་འབྲས་མཐའ་ཡས་རྒྱས། །
དགེ་ལེགས་འདོད་དགུའི་དཔལ་ལ་སྤྱོད། །འདི་སེམས་སྐྱེད་བཀྲ་ཤིས་བརྩེགས་པ་
ཡིན། །སྣང་ལ་རང་བཞིན་མེད་པའི་སྐུ། །མཚན་དང་དཔེ་བྱད་ཚུལ་དུ་གསལ། །
ཟུང་འཇུག་སྤྲུལ་སྐུར་ཅི་ཡང་སྟོན། །འདི་ལྷ་སྐུ་བཀྲ་ཤིས་བརྩེགས་པ་ཡིན། །ཡང་
དག་འཁྲུལ་མེད་ལམ་མཆོག་འདི། །གཏན་དུ་མེད་པའི་གསལ་ལེ་བ། ། ཐོབ་ཏུ་
མེད་པའི་བྱིན་རླབས་ཐོབ། །འདི་བླ་མ་བཀྲ་ཤིས་བརྩེགས་པ་ཡིན། །བར་ཆད་མི་
མཐུན་གདོད་ནས་དག །གང་ཤར་ཀློང་ཡངས་ཆོས་ཀྱི་སྐུ། །སྒོམ་ཡང་མི་དགོས་
497



ཧྲིག་གེ་བ། །འདི་གནས་ལུགས་བཀྲ་ཤིས་བརྩེགས་པ་ཡིན། ། སྒོག་ཁར་ནང་སོའི་
བཀྲ་ཤིས་མཛོད། །ཅེས་ཀུན་ལེགས་ཀྱིས་སྨྲས་སོ། །
ཡང་། སྒྲུབ་པ་རྒྱལ་བཀྲས་ན་རེ། ཇ་མཆོད་ཅིག་ཞུ་བྱས་པ་ལ་འདི་བྱས་
སོ། དུས་ད་ལྟ་ཇ་མཆོད་དང་བྱི་མཆོད་གཉིས་སུ་འདུག ད་ལམ་ཇ་མཆོད་
འདི་ལྟར་འཕུལ། ཇ་བྱུང་དང་པོ་ག་ནས་འབྱུང་། ། ཇ་བྱུང་གདོད་མའི་་
དབྱིངས་ནས་བྱུང༌། ། སྣང་བའི་རྩལ་ལ་ཇ་རུ་ཤར། །ད་ལྟ་དགས་པོའི་སྐོམ་དུ་
འདུག །ཕྱི་ཡི་ཇ་དང་ནང་གི་ཇ། །གསང་བའི་ཇ་དང་གསུམ་དུ་དབྱེ། །ཕྱི་ཇ་
རྒྱ་ནག་ཡུལ་ནས་བྱུང༌། །ལེན་མཁན་གླུ་མཛོ་དང་གཅེས། །རིན་ཆེན་གསེར་པོ་
གསེར་དུ་མཇལ། ། ཉོ་ན་སྐྱིད་ཚོད་མེད་པས་ཉོ། །འཐུང་ནི་ལྟོ་ཕྱེ་ལྷག་པས་་་་
འཐུང་། ། ཐུག་རྡོར་མེད་པས་བཏུངས་ན་ནི། ། རླུང་ཆེན་ཐང་ཡན་ཞེས་སུ་་་་་
གྲགས། །སྡེ་པ་རྣམས་ཀྱིས་གཟིགས་ཙ་ན། །གསེར་གྱི་ཐི་གཏོར་ཞེས་སུ་གྲགས། །
རླུང་ཁམས་ཅན་གྱིས་བཏུངས་ཙ་ན། ། མཐོང་བ་རྩ་ནད་ཞེས་སུ་གྲགས། ། མི་
ལྟོགས་རྣམས་ཀྱིས་བཏུངས་ཙ་ན། །བུ་ལོན་རྐྱལ་གོག་ཅེས་སུ་གྲགས། །ཁྱེད་ཀྱི་
མཚན་ནི་བཞི་རུ་འདུག ། ཇ་མང་བྱུར་གྱི་སྣ་འདྲེན་ཁྱེད། །ད་ནི་བླ་མ་རྣམ་པ་
མཆོད། ། ཐུགས་དམ་ཆག་པར་བྱིན་གྱིས་རློབས། ། ད་ནི་གྲྭ་སའི་དགེ་བཤེས་་་་
མཆོད། ། སློབ་གཉེར་ཆག་པར་བྱིན་གྱིས་རློབས། ། ད་ནི་དཔོན་པོ་ཐམས་ཅད་
མཆོད། ། ཐུགས་བྲེལ་ཆག་པར་བྱིན་གྱིས་རློབས། ། ད་ནི་གཡོག་པོ་ཐམས་ཅད་
མཆོད། ། ལྷག་རྡོག་མེད་པར་བྱིན་གྱིས་རློབས། ། ཕྱི་ཡི་མཆོད་པ་ཆག་སྒོ་ཅན། །
ནང་གི་མཆོད་པ་གོ་བར་དཀའ། །གསང་བའི་མཆོད་པ་ཤིན་ཏུ་ཁག ། ད་དོན་
ལ་མཆོད་རྒྱུ་ཡིན་ན་ནི། །རང་ལུས་རྒྱལ་བའི་དཀྱིལ་འཁོར་དུ། །རྩ་ཁམས་དཔའ་
བོ་མཁའ་འགྲོ་ལ། །གཏུམ་པོ་རླུང་གི་མཆོད་པ་འབུལ། །བདེ་སྟོང་དབྱེར་མེད་
དངོས་གྲུབ་ཞུ། ། གྲགས་སྟོང་གསུང་གི་དཀྱིལ་འཁོར་དུ། །བརྗོད་དུ་མེད་པའི་ལྷ་
498



ཚོགས་ལ། །བརྗོད་མེད་སྔགས་ཀྱི་མཆོད་པ་འབུལ། །ཚངས་དབྱངས་དྲུག་ཅུའི་
དངོས་གྲུབ་ཞུ། ། སྐྱེ་མེད་སེམས་ཉིད་དཀྱིལ་འཁོར་དུ། །འགག་མེད་རིག་པའི་ལྷ་
ཚོགས་ལ། ། གཉིས་སུ་མེད་པའི་མཆོད་པ་འབུལ། ། ཏིང་འཛིན་བཞི་ཡི་དངོས་
གྲུབ་ཞུ། །མདོར་ན་འདོད་ཡོན་གང་འཚོ་བ། །རང་རང་བསོད་ནམས་ལས་བྱུང་
བའི། ། དངོས་འབྱོར་ཡིད་ཀྱི་སྤྲུལ་པ་རྣམས། །རྒྱལ་བ་སྲས་དང་བཅས་ལ་་་་་་
འབུལ། །བཞེས་ནས་བྱིན་གྱིས་རློབས་པ་དང་། །འགྲོ་ཀུན་རྗེས་སུ་འཛིན་པར་
ཤོག ། སྔར་ཙ་ན་སངས་རྒྱས་ཆོས་དང་དགེ་འདུན་གསུམ་གྱི་རྗེས་དྲན་འདུག་པ་
ལ་དུས་ཕྱིས་ཇ་མཆོད་པ་དགེ་བའི་བཤེས་གཉེན་རྣམས་ཀྱིས་མཛད། ཆང་་་་
མཆོད་བཀའ་རྒྱུད་པའི་རྟོགས་ལྡན་ཚོས་མཛད། ཐུག་པ་མཆོད་པ་རྒན་་་་་་་
འཁོགས་སྤྲང་པོ་ཚོས་བྱེད། གྲི་མཆོད་པ་འབྲི་ཁུང་པ་དང་རི་བོ་དགེ་ལྡན་པ་
ཚོས་བྱེད། ད་ལྟ་རྣལ་འབྱོར་བདག་ཀྱང་མཆོད་པ་འདི་འདྲས་འབུལ། ཇ་
མཆོད་པ་དགེ་བའི་བཤེས་གཉེན་ཚོས་མཆོད། །ཐུགས་དམ་དང་སློབ་གཉེར་ཆག་
པར་བྱིན་གྱིས་རློབས། ། ཆང་མཆོད་པ་རྟོགས་ལྡན་ཚོས་མཆོད། ། ཆོས་སྐད་་་་
ཆགས་སྡང་དུ་འགྲོ་བར་བྱིན་གྱིས་རློབས། །ཐུག་པ་མཆོད་པ་རྒན་འཁོགས་དང་
པོ་སྤྲང་པོ་ཚོས་མཆོད། །རླུང་ཁམས་རང་སར་ཡལ་བར་བྱིན་གྱིས་རློབས། །སྐུ་ཡི་
མཆོད་པ་ཐབས་ལམ་པ་དང་རྩ་རླུང་པ་ཚོས་མཆོད། ། རྒས་ཁར་སྤྲང་ཕྲུག་སློག་
པར་བྱིན་གྱིས་རློབས། །གྲི་ཡི་མཆོད་པ་མཚོན་ཁར་འཆི་ཚད་མཆོད། །རང་ཕམ་
རང་གིས་ཉོ་བར་བྱིན་གྱིས་རློབས། ། སྨན་སོལ་མོའི་མཆོད་པ་འབྲུག་པ་ཀུན་་་
ལེགས་མཆོད། །པག་ཐེར་བུ་མོ་ལ་སྟེར་བར་བྱིན་གྱིས་རློབས། །སེར་སྣའི་མཆོད་
པ་ཕྱུག་པོ་ཐམས་ཅད་ཀྱིས་མཆོད། །ཤི་ཙ་ན་རྩེད་ཐང་ཆོས་སྡེ་མཉེས་པར་བྱིན་
གྱིས་རློབས། ། སྣང་ ཤས་མཆོད་པ་རྟོགས་ལྡན་བཟང་བཀྲས་མཆོད། ། གྲྭ་སའི་
རྒྱགས་གསེར་ཆས་སུ་བསྒྱུར་པར་བྱིན་གྱིས་རློབས། ། ས་ཞིང་གི་མཆོད་པ་ཐོས་
499



གྲོལ་རལ་པ་མཆོད། ། ཐ་བ་ཆུས་ཁྱེར་སློག་པར་བྱིན་གྱིས་རློབས། ། ཤར་མོའི་
མཆོད་པས་ཀ་བཞི་ཕྱུག་པོ་མཆོད། སྟུ་ལ་གདམ་ག་མེད་པར་བྱིན་གྱིས་་་་་་་
རློབས། །ཐོ་ཅོའི་མཆོད་པས་སོག་སྤྱི་བའི་གཅོད་ཡུལ་མཆོད། །མེ་རྒྱག་ཤིང་བརྐུ་
ཡོང་བར་བྱིན་གྱིས་རློབས། ། གསོལ་འདེབས་མཆོད་པ་བླ་མ་དཀོན་མཆོག་་་་
མཆོད། །བྱིན་རླབས་རྒྱུད་ལ་འཇུག་པར་བྱིན་གྱིས་རློབས། །ཐོས་པའི་མཆོད་པ་
སངས་རྒྱས་གསུང་རབ་མཆོད། །ལག་རྡུམ་བྲག་ལ་མི་འཛེག་པར་བྱིན་གྱིས་་་་་
རློབས། །བྱང་ཆུབ་སེམས་ཀྱིས་སེམས་ཅན་ཐམས་ཅད་མཆོད། ། སྟོང་ཉིད་སྙིང་
རྗེ་འབྱོངས་པར་བྱིན་གྱིས་རློབས། ། སྟོང་ཉིད་སྙིང་རྗེས་རང་སེམས་དག་པ་་་
མཆོད། །མཐར་ཐུག་སངས་རྒྱས་ཐོབ་པར་བྱིན་གྱིས་རློབས། །ཞེས་སྨྲས་སོ། །
ཡང་གཉེར་ཚང་སྟེང་དུ་ཆང་གྲལ་ཅིག་ལ་འདི་བྱས། བདུད་རྩིའི་རྒྱ་མཚོ་
སྔགས་ཀྱི་དམ་རྫས་ཡིན། །ཕལ་བས་བཏུངས་ན་དུག་གི་རྒྱ་མཚོ་ཡིན། །གྲུབ་པས་
བཏུངས་ན་བདུད་རྩིའི་རྒྱ་མཚོ་ཡིན། །སྐྱིད་པའི་དུས་སུ་འདི་ག་དགོས་རྒྱུ་ཡིན། །
སྡུག་རང་ཐུག་ནའང་མི་འཐུང་ཁ་མེད་ཡིན། །སྨན་དུག་གཉིས་ཚང་ག་བུར་ཆང་
འདི་ཡིན། །མི་གནོད་འདུག་ན་རྒྱག་ཚད་བཞེས་པ་ཞུ། །སྐྱོན་དུ་ཤེས་ནས་འདི་
ཉིད་མི་འདོར་ན། །རང་ཉིད་སྨྱོན་པ་ཡིན་པའི་དགོངས་པ་ཞུ། །ཧ་ཧ་ཤ་ཚ་མེད་
ན་ཧ་ཧ་ཧ། །ཞེས་སྨྲས་སོ། ། །
ཡང་ལྷ་སར་ཕྱིན་པའི་དུས་གཅིག་ན་འབྲོམ་སྟོན་པས་ནག་ཚོ་ལོ་ཙཱ་བ་རྒྱ་
གར་ལ་བྱོན་དུས་སྙིང་གཏམ་གསུངས་པའི་མི་ཆོས་གནད་ཀྱི་ཕྲེང་བ་དེ་དོན་ཤིན་
ཏུ་ཟབ་པར་འདུག་པས་དེ་ལ་དཔེ་བྱས། བདག་ཆོས་རྗེ་ཀུན་ལེགས་པས་རྒྱ་འཚོ་
བྱེད་ལ་སྙིང་གཏམ་དུ་སྨྲས་པ་ནི། ཁོ་བོ་སྐྱིད་ཤོད་ཕྱོགས་ནས་འབྲུག་པའི་བུ། །
ཡུལ་མེད་ཕྱོགས་སུ་འཁྱམས་པ་མང་པོས་མཐོང་། །རྣ་བ་སྒྲ་ཡི་མ་སྒྲིབ་མང་པོས་
ཐོས། །སེམས་ལ་ལྟ་རྟོགས་བཏང་བས་མང་པོས་ཤེས། །འཚོ་བྱེད་ཁྱེད་ཀྱི་མཉམ་
500



དུ་འབུལ་རྒྱུ་ལ། །དང་པོའི་སེམས་ཀྱི་བྱུང་ས་མ་རྙེད་ཀྱང༌། ། ད་ལྟའི་ལུས་ནི་སྣ་
ཚོགས་ལེན་གྱི་འདུག ། མཐའ་ཆད་འགག་སྐྱོད་འཁོར་བར་འཁྱམས་པ་འདི། །
ཇི་ལྟར་ཡིན་པ་ཐུགས་ལ་འཇོག་པ་ཞུ། །བསྐལ་དུས་བཟང་པོའི་དུས་ན་དཔེ་སྲོལ་
ངན། །ད་ལྟའི་དུས་ན་ངོ་ཚ་ཁྲེལ་འཛེམ་བྲལ། །ཕྱི་མར་གང་ཡོང་ཅི་ཡོང་མི་ཤེས་
པས། །ལྟོ་གོས་འབྱིངས་པ་འདི་ལ་ཞེ་ཟོན་མཛོད། །བྱས་པའི་ཆོས་རྣམས་ཐམས་
ཅད་འཇིགས་པ་ཡིན། །མ་བྱས་ཆོས་ནི་ཀུན་གྱིས་རྟོགས་པར་དཀའ། །ཆོས་སྤོང་
གྲུབ་མཐའ་འཛིན་པའི་ཤེས་རབ་ཅན། །ང་ཁྱོད་ཕྱོགས་རིས་མ་མཛད་ཐུགས་ལ་
ཞོག ། ཉོན་མོངས་བརྒྱད་ཁྲི་བཞི་སྟོང་གཉེན་པོ་རུ། །ཆོས་ཕུང་བརྒྱད་ཁྲི་བཞི་
སྟོང་གསུངས་པ་ཡང་། །དུག་ལྔ་དུག་གསུམ་འཇོམས་ཕྱིར་འདུས་པ་ཡིན། །དེ་
ཡང་ཆགས་ སྡང་གཉིས་ཡིན་གཟབ་མཛོད་ཅིག ། ནད་ཀྱི་རིགས་ཀྱང་དུག་
གསུམ་ནད་ཡིན་ཏེ། །འདྲེ་ཡི་རིགས་ཀྱང་བདུད་བཙན་ལྷ་ སོགས་ཡོད། །དེ་
རྣམས་འཇོམས་པ་དཀོན་མཆོག་གསུམ་ཡིན་པས། །དེ་ལ་སྙིང་ནས་གསོལ་བ་ཐོབ་
མཛོད་ཅིག ། སྙིང་རྗེའི་རང་གཟུགས་སྤྱན་རས་གཟིགས་ཡིན་པས། །རང་གི་
སེམས་དང་བྱང་ཆུབ་སེམས་སྒོམ་སོགས། །འདི་ནི་སྤྱན་རས་གཟིགས་ཀྱི་ཐུགས་རྗེ་
ཡིན། །བྱིན་རླབས་གཞན་ལ་མ་ཞུ་འཚོ་བྱེད་པས། །མཐོ་དམན་སྐྱིད་སྡུག་ལས་ཀྱི་
བྱས་པ་ཡིན། །ཚེ་སྔོན་བསགས་པའི་ལས་ཚོ་མི་དྲན་པའི། །ད་ལྟ་བཙན་ས་འཛིན་
ན་ཨེ་སྐྱིད་བསམ། །གང་བྱུང་ལས་སུ་སྒོམས་མཛོད་འཚོ་བྱེད་པ། །ཧྲིལ་དེ་བསྒྲིལ་
བའི་ཞུ་བ་འདི་ཡིན་ནོ། །དྲང་སྲོང་ཆེན་པོ་མངོན་ཤེས་ལྔ་མངའ་བ། ། མཁའ་ལ་
རྒྱང་རིང་འཕུར་པའི་རྫུ་འཕྲུལ་ཅན། །འཆི་མེད་གནས་སུ་ཕྱིན་པ་མི་འདུག་པ། །
མི་རྟག་འཆི་བ་སོམས་མཛོད་འཚོ་བྱེད་པ། ། འཆི་མེད་རྡོ་རྗེའི་སྐུ་བརྙེས་ཐུབ་པ་
ཡང་། ། རྩ་མཆོག་གྲོང་དུ་དགོངས་པ་མྱ་ངན་འདས། །ཆུ་བུར་རྩྭ་རྩེའི་ཟིལ་པ་
འདྲ་པ་ཡི། །ལུས་ལ་རྟག་པར་མ་འཛིན་འཚོ་བྱེད་པ། །སྨན་གྱི་ནུས་ཟད་སྨན་པ་
5)།



ཀུན་གྱིས་བོར། །རང་ཉིད་གསོན་དུ་རེ་བའི་བློ་ཐག་ཆོད། ། གཉེན་བཤེས་མང་
པོས་མཐའ་ལ་བསྐོར་ན་ཡང་། །དར་ཅིག་སྡོད་པའི་རང་དབང་མི་འདུག་པས། །
དེང་དུས་ཆོས་བྱེད་ཡོད་ན་དྲན་མཛོད་ཅིག ། ད་ནི་དེ་འདྲ་མི་ཟེར་འདི་འདྲ་
ཟེར། ། གཏན་དུ་འཆི་བ་བསྒོམས་ན་ཡིད་མུག་རྒྱུ། །གཏན་དུ་སྐུ་ཚོ་བསྒོམས་ན་
མཛེ་བོ་ལངས། །ནང་ན་ནོར་རྫས་ཡོད་ན་རྒད་མོ་འཆོར། །ཆང་རིན་བྲེ་གང་ཡོད་
ན་ལྟ་བ་མཐོ། །ཐལ་རྩེད་བྱིས་པའི་རྩེད་མོས་མགོ་བོ་འཁོར། །དེ་ཚོ་སྙིང་པོ་མེད་
དེ་དོན་ལ་གཟིགས། །ལུས་ལ་འགྱུར་མེད་སྐུ་ཡི་བཀྲ་ཤིས། །ངག་ལ་འགག་མེད་
གསུང་གི་བཀྲ་ཤིས། །ཡིད་འཁྲུལ་མེད་གསུང་གི་བཀྲ་ཤིས། ། ཞེས་སྨྲས་སོ། །སོ།
ཕྱ་མོ་རང་ཨ་ལེ་མཁྱོངས་པ་ལ་བ། སྣང་བ་བྱ་བ་ཨང་ལོ་རང་ལ་མོ། དབྱངས་
རྟ་འཐེན་པའི་རྒྱུ་ལམ་དང་འདི་རང་བདེ་མོད། །ཀུན་རྫོབ་བདེན་པ་ཡོང་ཟེར་སྨྲ་
མཁན་ཀྱང་ཡོད་ལས། ། དོན་དམ་བདེན་པ་མེད་ཟེར་ སྨྲ་མཁན་འདུག་ སྟེ། །
གཉིས་ཀ་བདེན་པ་ནམ་མཁའི་མཐོངས་ཡ་རུ་མཇལ་རང་མཇལ་ཡོང་། །གཟུགས་
སྐུ་ཤེས་པའི་ལྷ་བཟོ་བ་ཁྱོད་མཁས་པོ་སྣང་སྟེ། །ཆོས་སྐུ་ཤེས་པའི་ལྷ་བཟོ་དཀོན་
རང་དཀོན་ཡོད། ། སྟོང་པ་བྱས་ཀྱང་གཟུགས་རང་ཡིན་ཨང༌། ། གཟུགས་བྱས་
ཀྱང་སྟོང་པ་རང་ཡིན་མོད། འདི་འདྲ་ཤེས་པའི་སྒོམ་ཆེན་ཉིན་སྐར་ལས་དཀོན་
པ། །ཆོས་རྣམས་ཐམས་ཅད་རྒྱུ་ལས་བྱུང་བ་སྟེ། ། རྒྱུ་རང་དེ་ཉིད་གང་ནས་བྱུང་
གཟིགས་རང་གཟིགས་མཛོད། །ཅེས་པ་འདི་དཔོན་ས་མ་ཆེན་དྲུང་དུ་ནང་པ་
སྨན་ཐང་པོ་ཀུན་རྫོབ་བདེན་པ་དང་དོན་དམ་བདེན་པའི་དྲི་བ་བྱས་པའི་ལན་དུ་
སྨྲས་སོ། ། རྗེ་ལྷ་བཙུན་པའི་དྲུང་གི་སྐུ་རྩེད་ཀ་མད་སུམ་ཅུ་པ་ཞིག་བརྡ་དག་དང་
བསྟུན་ནས་གནང་འདུག་པས། གྲ་རྒྱ་བས་འདི་འདྲ་ཞིག་གྱིས་དང་ཟེར་བ་ལ་
ངས་བརྡ་དག་དང་བསྟུན་ནས་འདི་བྱས་སོ། །ཙ་ཚ་ཛ་ལ་བྱས་ནས་ཝ་ལྟར་ཞུམ་པ་
བསྐྱུང་ངོ༌། །ཞ་ཟ་འ་ཡ་བྱས་ནས་མཚན་ལྡན་རྣམ་ཐར་སྐྱོང་ངོ༌། ། ར་ལ་ཤ་ས་བྱས་
502



ནས་ས་གཞི་ཟིལ་གྱིས་གནོན་ནོ། །ཧ་ཨ་སྔགས་ཀྱི་གཙོ་བོ་འདི་ནི་དོན་གྱི་རྟོགས་པ་
འཆར་རོ། །ཚིག་གི་མདུད་པ་ཡིན་ནོ། ། ཀ་དག་གདོད་མའི་གནས་ལུགས། །ཁ་
དོག་ཅིར་ཡང་འཆར་བ། །ག་ལ་བྱས་ཀྱང་མགྱོགས་པ། །ང་བདག་མེད་པའི་ཡུལ་
དུ། ། ཅ་ཅོ་མེད་པར་བསྒོམས་ན། །ཇ་རིལ་ཐོད་སྐམ་ལྟ་བུ། ། ཉ་རེར་ཤ་ཁྲག་མ་
གོས། ། ཏ་ར་ཕཊ་ཀྱི་ཡི་གེ། ། ཐ་མལ་གདུག་པ་འདུལ་བ། ། ད་ནི་ སངས་རྒྱས་
བསྟན་པ། །ན་ཕུགས་དར་བར་ཤོག་ཤིག། པ་ར་པུ་རའི་སྤྱོད་པ། ། ཕ་རོལ་ཕྱིན་
དང་མི་མཐུན། །བ་གླང་ལྟ་བུའི་འགྲོ་བ། །མ་རབས་མགོ་བོ་བསྐོར་བ། །ཙ་ཏ་ཙི་
ཏའི་ཉམས་མྱོང༌། ། ཚ་གྲང་སྤྱད་ནས་བསྒོམས་ཀྱང༌། ། ཛ་ལང་སྤྱོད་པས་ མི་་་་
གྲོལ། །ཝ་ལྟར་འགྲོ་ཕུག་ཡིབ་པོ། ། ཞྭ་ལྟར་བསྟེན་འོས་བླ་མ། །ཟ་མ་ཕུད་ཀྱི་མི་
མཆོད། ། ཆ་མེད་དོན་དེ་རྟོགས་ནས། ། འ་ཅག་རྐྱང་པའི་དོན་དུ། ། ཡ་མཚན་
རྣམ་ཐར་ཁྱད་གསོད། ། ར་མ་ཕལ་སོགས་གྲུབ་ཆེན། །ལ་ཀླུང་མེད་པར་བཙལ་
ཀྱང་། ། ཤ་ཟ་ལྟ་བུའི་སྤྱོད་པས། ། ས་ལམ་དོན་ལ་མི་སྒྲོལ། ། ཧ་ཧ་སྙིང་རྗེ་ཆེན་
པོ། །ཨ་དོན་སྐྱེ་བ་མེད་པ། །འདི་གཉིས་ས་ར་ཧ་ཡིས། ། སྦྱོར་བར་ནུས་པ་ཡིན་
ནོ། །ཡ་བྲལ་མ་བྱེད་སྒོམ་ཆེན། །སྤྱིར་གྱི་ཆོས་པ་ཐམས་ཅད། །མི་རྟག་འཆི་བ་
སོམས་ ཤིག ། ཚེ་འདིའི་འདུན་མས་བསླུའོ། ། སྒོམས་སྒོམས་མི་རྟག་འཆི་བ་
སྒོམས། ། སོམས་སོམས་ལས་དང་རྒྱུ་འབྲས་སོམས། ། རྒྱུག་རྒྱུག་རི་ཁྲོད་དགོན་
པར་རྒྱུགས། །ཞོག་ཞོག་ལྷོད་དེ་ཡེ་རེ་ཞོག །ལྟོས་ལྟོས་ལྟ་རྒྱུ་ཅི་ཡང་མེད། །བྱེད་
རྒྱུ་བྱུང་ན་འབུངས་བ་འཕུང༌། །བྱ་བྱེད་ཟད་ན་སངས་རྒྱས་ཡིན། །བློ་ཟད་ཆོས་
ཟད་སོང་ཙ་ན། །ཆོས་ཀྱི་མཐར་ཐུག་བརྙེས་པ་ཡིན། །ངེད་རང་བླ་མ་རྣམ་པ་
ཚོ། །ཁ་ནས་ལབ་དུས་ཡོང་ཡོང་འདྲ། །སེམས་ལ་བཞག་དུས་དཀའ་མོ་འདུག།
དེ་ཀ་ཙམ་ཞིག་མ་ཞུས་ན། །དེ་ཚོས་མི་ཤོད་ཟེར་ཡོང་ངོ༌། །ཡང་ཆོས་རྗེ་བདེ་སྡུག་
པ་ན་རེ། ངེད་འབྲོག་པ་རྣམས་ཀྱི་ཀོང་གཞས་འདི་ཤེས་པས་ཆོས་རྗེས་ཕྲལ་
503



གཞས་ཡིན་པ་ལ་ཕུགས་ཆོས་སུ་སྨོན་པ་ཞིག་དགོས་ཟེར་བ་ལ་འདི་འདྲས་འཐེན་
ནོ། ། །
ཨ་ཧོ། བྱང་ཆུབ་སེམས་ཀྱི་གྲུ་ཆེན་ལ། །གཞན་ཕན་གྱི་གྲུ་སྐྱ་དེ་གཡབ་
བོ། །ད་ལན་འགྲོ་དྲུག་སྒྲོལ་དུས་ལ་འབད་རང་འབད་དྲགས་ཧོ། །འོ་འབུངས་
རང་འབུངས་པ་དྲག་ཨའོ། ། རང་ལུས་ཀྱི་མཆོད་རྟེན་ལ་ལྷ་སྐུའི་སྐུ་དཀར་རེ་་
གསོལ་ཞིག ། ད་ལམ་མཁའ་འགྲོས་བསྐོར་བ་སྐོར་དུས་ལ་འབད་རང་འབད་པ་
རག་ཨའོ། །འོ་འབུངས་རང་འབུངས་ཚེ་གཅིག་སངས་རྒྱ་བླ་མའི་བྱིན་རླབས་ཚོ་
དགོས་ཡོང་། ། ད་ལན་མཚན་ལྡན་བླ་མ་ལ་གསོལ་བ་ཅིག་ཐོབ་དང་ཨའོ། །འོ་
ཐུགས་ཡིད་འདྲེས་དུས་ལ་འབད་རང་འབད་པ་དྲག་ཨའོ། །འོ་འབུངས་རང་
འབུངས་ཚེ་གཅིག་སངས་རྒྱ་བླ་མའི་བྱིན་རློབས་ཚོ་དགོས་ཡོང༌། །རྣམ་རྟོག་གི་བྱ་
རྒྱུ་སྲང་ལ། །མི་རྟོག་སོ་མར་ཞོག་ཅིག ། ད་ལམ་མཉམ་པར་འཇོག་དུས་ལ་སྙིང་
རུས་ སྐྱེད་ཅིག་ཨའོ། །འོ་ སྙིང་རུས་སྐྱེད་ ཅིག་ ཨའོ། ། བསོད་ནམས་ཀྱི་དཀོར་་་་
མཛོད་ལ་སྨོན་ལམ་གཉེར་པ་སོང་ཡོད་དོ། །དེ་ལན་ཚོགས་གཉིས་འགེངས་དུས་
ལ་ལྷོད་རང་ཐོངས་ཤིག་ཨའོ། །འོ་ལྷོད་རང་ཐོངས་ཤིག་ཨའོ། །ཞེས་པ་འདི་ལྔ་
ལྡན་གྱི་དོན་དབྱངས་རྟ་ལ་དྲངས་པའོ། །ཡང་འཆང་བདེ་ཕུག་པ་དེ་ཉིད་ངེད་ཀྱི་
རྗེས་སུ་ཞག་འགའ་བྱོན་དུས་ཆོས་གཞིས་འཛིན་དཀའ་བའི་དོན་དང༌། རིག་མ་
ཁྲོ་མོ་ཅིག་ཡོད་པ་སྟེ་དཀའ་བའི་དོན་གྱིས་བཙན་ཡུལ་ཕྱོགས་ལ་འགྲོ་དུས་ཆོས་རྗེ་
ཀུན་ལེགས་པས། ཚེ་འདི་ཕྱི་གཉིས་ཀར་ཕན་པའི་འདི་ལྟར་གྱིས་ཤིག་ཅེས་གླུ་རུ་
བླངས་པ་ལ། སྔོན་ནས་ད་ལྟའི་བར་དུ་འགྲོགས་པའི་བུ། །ད་ལན་རང་ཡུལ་
ཕྱོགས་སུ་འགྲོ་བ་ལ། །ཆོས་དང་འཇིག་རྟེན་གཉིས་ཀར་ཕན་པའི་གཏམ། །སྙིང་
གི་དཀྱིལ་དུ་ཞོགས་ལ་ཉམས་སུ་ལོངས། །ཞེས་བསླབ་བྱ་སྨྲ་དགོས་བསམ་པ་ལ་
ཆོས་རྗེ་བདེ་ཕུག་པ་དེ་ཆོས་རྗེ་ཀུན་ལེགས་པའི་ཕྱག་ཕྱི་ཉམས་དགའ་ཞིང་བཟའ་
504



ཆེ་རུང་། རང་ཡུལ་བློས་ཐོངས་ཕྱིར་འགྲོ་དགོས་པ་ཤར་བ་ལ། ཕྱི་ཕྱག་བཙལ།
ཡིད་འཕྲེང་བའི་མིག་མཆི་མས་གང་བཞིན་དུ་སྨྲེ་སྔགས་ཀྱི་གླུ་འདི་ཕུལ་ལོ། །ང་
སྔགས་བན་ཡུལ་དུ་འགྲོ་བ་ལ། །ཤུལ་ན་འཕྲེང་བ་རྣམ་གསུམ་ཡོད། གདོང་ན་
འཇིགས་པ་རྣམ་གསུམ་ཡོད། །སེམས་ལ་བྲོད་པ་རྣམ་གསུམ་ཡོད། །ངོ་མཚར་ཆེ་
བ་རྣམ་གསུམ་ཡོད། །གད་མོ་འཆོར་བ་རྣམ་གསུམ་ཡོད། །ངུ་སྙིང་འདོད་པ་རྣམ་
གསུམ་ཡོད། །བ་མན་འབྲི་མན་རྣམ་གསུམ་ཡོད། །དོན་ལ་དགོས་པ་རྣམ་གསུམ་
ཡོད། ། མཐར་ཐུག་བཀྲ་ཤིས་རྣམ་གསུམ་ཡོད། ། དེ་ལ་འགྲེལ་པ་མ་ཞུས་ན། །
མཚན་ལྡན་ཐུགས་ཀྱིས་མི་དགོངས་པས། །དོན་ལ་འགྲེལ་པ་ཚིག་གསུམ་ཞུ། །ང་
སྔགས་བན་ཡུལ་དུ་འགྲོ་བ་ལ། །ཤུལ་ན་འཕྲེང་བ་རྣམ་གསུམ་དེ། །ཆོས་རྗེ་ཀུན་
ལེགས་ཐོག་དྲངས་པའི། །བྱམས་པ་བརྒྱ་དང་རྩ་བརྒྱད་ཡོད། །དེ་ཤུལ་དུ་ལུས་
པའི་སེམས་ལ་འཕྲེང༌། །ལམ་ལ་འཚེར་བ་རྣམ་གསུམ་སྟེ། །མཚོ་མོ་གཡུ་ཡི་མཎྜལ་
ལ། །ཀོ་བ་རྐུབ་རྡོལ་རྒྱུག་པ་དེ། །ངན་སོང་གསུམ་ལས་ཞེ་རེ་འཚེར། །ངོ་མི་ཤེས་
ཀྱི་འབྲོག་པ་འདི་། །དབུས་པའི་ཨ་ར་བས་ཀྱང་འཚེར། །རྒྱབ་རྒྱུ་འཁུར་རྒྱུ་མེད་
པ་འདི། །ཆུང་མའི་གདོང་དུ་ཞེ་རེ་འཚེར། །གདོང་ན་འཇིགས་པ་རྣམ་གསུམ་
སྟེ། ། དགོན་པ་གྱང་རས་མཐའ་བསྐོར་བ། ། རྒྱལ་འགོང་ཆགས་པས་ང་རེ་
འཇིགས། །བཙུན་མ་སྲིན་མོའི་གཟུགས་འཆང་མ། །ང་རྒྱལ་འབྲུག་སྒྲ་སྒྲོག་པས་
འཇིགས། ། ཕྲུ་གུ་ལྟོ་མེད་གོས་མེད་རྣམས། ། མིག་ཡུལ་མཐོང་བས་ང་རེ་
འཇིགས། ། སེམས་ལ་བྲོད་པ་རྣམ་གསུམ་སྟེ། །ཆོས་རྗེ་ཀུན་ལེགས་ཐུགས་རྗེས་
བཟུངས། །ཐུགས་ཡིད་འདྲེས་པས་ང་རེ་བྲོད། །དགྲ་བགེགས་ཐམས་ཅད་རྡུལ་
དུ་རློག །གཟུངས་སྔགས་བགྲངས་པས་ང་རེ་བྲོད། །གང་དུ་ཕྱིན་ཀྱང་འཁུར་པོ་
མེད། ། སྟབས་བདེ་དཔལ་གྱིས་ང་རེ་བྲོད། །ངོ་མཚར་ཆེ་བའི་རྣམ་གསུམ་སྟེ། །
སེམས་ཉིད་དངོས་པོ་མེད་པ་ལ། །དངོས་པོར་བཟུང་བ་ངོ་མཚར་ཆེ། །ལུས་པོ་མི་
505



གཙང་རྐྱང་པ་ལ། །ལྷ་སྐུར་འཆར་བ་ངོ་མཚར་ཆེ། །ཁ་ནས་ཐོན་ཚད་སྨྲ་བ་ལ། །
གྲགས་སྟོང་འཆར་པ་ངོ་མཚར་ཆེ། ། གད་མོ་འཆོར་བ་རྣམ་གསུམ་དེ། ། གཟུང་
འཛིན་མེད་པའི་ལྟ་བ་ལ། །ལྟ་རྒྱུ་འདུག་པ་གད་མོ་འཆོར། །དམིགས་པ་མེད་པའི་
སྒོམས་པ་ལ། ། སྒོམ་རྒྱུ་འདུག་པ་གད་མོ་འཆོར། །འགག་པ་མེད་པའི་ཀློང་ཡངས་
ལ། །སྤྱོད་རྒྱུ་འདུག་པ་གད་མོ་འཆོར། །ངུ་སྙིང་འདོད་པ་རྣམ་གསུམ་སྟེ། །འགྲོ་
བ་དྲུག་གི་སེམས་ཅན་ལ། །སྡུག་བསྔལ་ཞི་མེད་དུ་སྙིང་འདོད། །རྐང་གཉིས་གཙོ་
བོ་སངས་རྒྱས་དེ། ། ལྟ་བས་མི་མཐོང་ངུ་སྙིང་འདོད། ། ལས་ངན་བསགས་པའི་
རྣམ་སྨིན་འདི། །བསྒྱུར་བས་མི་འཁྱུར་ངུ་སྙིང་འདོད། །བ་མན་འབྲི་མན་རྣམ་
གསུམ་དེ། ། རལ་པ་མེད་པའི་སྔགས་པ་དང༌། ། སྡོམ་མེད་བནྡེ་འདྲེས་པ་་་་་་
གཉིས། ། འདི་ཡང་བ་མན་འབྲི་མན་ཡིན། ། དཔོན་པོ་ ཁྲིམས་ལུགས་ མེད་པ་་
དང༌། ། གཡོག་པོ་གུས་ཞེན་མེད་པ་གཉིས། ། འདི་ཡང་བ་མན་འབྲི་མན་ཡིན།
བླ་མ་ཐུགས་རྗེ་མེད་པ་དང་། ། སློབ་མ་དམ་ཚིག་མེད་པ་གཉིས། །འདི་ཡང་བ་
མན་འབྲི་མན་ཡིན། །དོན་ལ་དགོས་པ་རྣམ་གསུམ་སྟེ། །ལུས་ལ་དགོས་པ་སྐྱེད་
རིམ་ཡིན། །ངག་ལ་དགོས་པ་བཟླས་པ་ཡིན། ། སེམས་ལ་དགོས་པ་འཁྲུལ་མེད་
ཡིན། །མཐར་ཐུག་བཀྲ་ཤིས་རྣམ་གསུམ་སྟེ། །འཆི་བ་མེད་པའི་ལུས་ལ་ཡོད། །
འགག་པ་མེད་པ་ངག་ལ་ཡོད། ། འཁྲུལ་བ་མེད་པ་སེམས་ལ་ཡོད། །དེ་གསུམ་
འཛོམས་པའི་བཀྲ་ཤིས་ཤོག །ཅེས་ གླུ་དེ་བཏང་ནས་ཡུལ་ལ་འགྲིམས་སོང་
ངོ༌། །ཡང་བར་ཐང་གྲ་རྒྱ་བས་ཨ་ཁུ་དང་བར་ཐང་དཔོན་ཡིག་མ་འཆམ་པ་ལ་གླུ་
འདི་བཞིན་བཏང་བྱུང༌། ཀ་དག་གདོད་མའི་གནས་ལུགས་ངོ་བཟུང་བྲལ། །ཁ་
དོག་ཅི་ཡང་འཆར་བ་ངོ་མཚར་ཆེ། །ག་ལེར་བརྟགས་ཤིང་དཔྱད་ན་འདི་ལྟ་བུ། །
ང་ནི་དེང་ནས་མི་ཆེ་ཡར་ལ་གཏོགས། །ཅ་ཅོའི་དབྱངས་རྟ་མཁན་གྱི་དཔོན་ཡིག་
མ། །ཆ་ལུགས་སྣ་ཚོགས་སྣང་བའི་ཨ་ཁུ་ལགས། །ཇ་ཆང་ཀུན་ཏུ་བཞེས་པས་བཟི་
506



བ་ཡི། །ཉ་རུས་ལྟ་བུའི་ཚ་བོ་ཡིད་ཐག་བཅད། །ཏ་ཐཱའི་བསྟན་པ་ནུབ་རིར་སོང་
དུས་ན། ། ཐ་རེངས་ཆོས་མ་ནུས་རྣམས་ལོངས་སྤྱོད་ཆེ། །ད་ནི་ཅི་དྲག་ཆོས་རྗེ་
ཀུན་ལེགས་པ། །ན་ཕུགས་ཐར་ས་མེད་པ་མི་ཡོང་ངམ། །པ་ར་པུ་རའི་བྱ་བ་འདི་
ཡིས་ནི། ། ཕ་རོལ་མགུར་ཡང་རང་ལ་གནོད་པ་འདྲ། །བ་མོ་ཕོག་པའི་མེ་ཏོག་
སྐམ་པ་ལ། །མ་ལན་ཕྱུགས་ཀྱིས་བརྫིས་པས་ཁག་ཏན་བྱུང་། ། རྩྭ་གཙང་ཆུ་
གཙང་བཏུངས་པའི་རི་དྭགས་ང་། །ཚ་བ་རོང་གི་ཁམས་པས་མཐའ་རུ་སྤྲུགས། །
ཛ་རྒན་སྤོམ་ཡོར་ཅན་གྱི་བདག་སེམས་དཀྲུག ། ཝ་ལྟར་བསུར་ལ་ཆགས་པ་ད་
སྤོང་ངོ༌། །ཞྭ་ལྟར་བསྟེན་པའི་གནས་ཆེན་གྲ་རྒྱ་རུ། །ཟ་མ་ཞལ་ཟས་སོགས་ཀྱིས་
མཆོད་པ་བྱས། ། འ་ཅག་ད་ལྟ་རླུང་རྟ་གུད་པ་ལ། ། ཡ་མཚན་ཕུག་རོན་ཀུན་གྱི་
གནས་ཚང་བྱས། ། ར་ལུག་ལྟ་བུའི་ཁུ་ཚན་གཅིག་ཐད་ཡང་། །ལ་ཀླུང་མེད་པར་
སྒྲོས་འཆལ་གཏམ་གྱིས་བཀང་། ། ཤ་ནི་ཚ་ཡི་ལ་ཨ་ཁུ་རིན་པོ་ཆེ། །ས་ཆེན་འདི་ན་
སྔོ་ལོའི་འཆར་ལུགས་ལ། །ཧ་གད་དབོན་ཡིག་མ་ཡི་བྱེད་ལས་ཆེ། ། ཨ་མ་བགྲེས་
མོས་གཟིགས་ན་ཇི་ལྟར་སྡུག ། ཅེས་ཟེར་བ་ལ་འབྲུག་པ་ཀུན་ལེགས་ཀྱིས་ལན་
བཏབ་པ། ཀ་ལ་པཱ་ན་ཀླད་པ་མེད་པའི་ཁུ་དབོན་གཉིས། །ཁ་དོག་མཚར་ཡང་
འདུན་མ་འདི་ལ་བསྡུ་ཚོམ་མེད། །ག་ལ་བརྟགས་ཤིང་དཔྱད་པ་འདི་ནི་བླུན་པོ་
མིན། །ང་རང་རླུང་བསྐུར་གཞན་ལ་སྨྲ་བའི་ཀུན་དགའ་ལེགས། །ཅ་རེ་གཡོ་མེད་
དོན་དམ་བདེན་པའི་གཏམ་སྨྲས་ཀྱང་། །ཆ་ཤས་སངས་རྒྱས་དགོངས་མིན་རྣམས་
ཀྱང་ཤེས་པ་ཡི། །ཇ་ནི་མེད་ཀྱང་ཚོད་མ་ཚྭ་ཡིས་བཅོས་པ་དང་། །ཉ་ལྟར་ངོ་ཚ་གོ་
སློག་མེད་པ་བྱས་ནས་སུ། ། ཏ་ལེ་ཚ་སྐམ་ཚང་པར་བསླངས་ནས་ནི། ། ཐ་མར་
ཆུས་སྤངས་ཀ་བཞིར་ཕུལ་བ་ཡི། །ད་ལྟ་མ་བྲེད་ལྟོ་སྐམ་སྨད་ནི་ཚོ། ། ན་ཚ་སྔོན་
བསགས་འདི་ནི་ཚ་བོའི་མཐུ་དང་གཏད་དུ་རྩི། །པ་ར་པུ་རའི་རང་སེམས་འདི་ལ་
སུ་ཡིས་བརྗོད། ། ཕ་མ་བཟང་ཡང་སྤྱོད་འགྲོས་འདི་ནི་ངན་སེར་བ། །བ་གླང་ལྟ་
507



བུའི་ངན་འགྲོའི་གཡང་ལ་ལྷུང་དོགས་ཡོད། ། མ་རབས་སྤང་བླང་མཛད་ན་ངོ་
མཚར་ཆེ། །ཙཱ་རི་ཏྲ་ཡི་མཁའ་འགྲོའི་གནས་སུ་ནི། ། ཚ་གྲང་མེད་པར་ཕྱིན་ན་
སྡིག་པ་དག་ཅེས་གསུངས། །ཛ་ལང་དགེ་བཤེས་འགའ་རེས་བཙུན་ཆུང་དག་ལ་
མཉེས། །ཝ་མོ་གྲོག་པོའི་ཕུག་ཏུ་རུས་པའི་བསུར་ལ་སྣོམ། །ཞྭ་མོ་བུད་རུང་ཐུགས་
འགེལ་དག་ལ་མཉེས་པར་འདུག ། ཟ་རྒྱུ་དཀོན་ལ་སྡུག་འཐབ་མ་མཛད་གྲ་རྒྱ་
བ། །འ་རེའི་ཁུ་ཚན་བཀའ་གྲོས་མཛོད་ལ་ངོ་ཚ་སྦོས། །ཡ་མཚན་ངོ་ཚའི་གཡང་
ལུགས་འདི་ངོ་མཚར་ཆེ། ། ར་ལ་རོལ་བའི་བུད་མེད་འདི་ཡང་འཇོག་རོགས་་་་
མཛོད། ། ལ་ལའི་སྤྱོད་ལམ་ངན་ལ་མ་གཟིགས་གྲ་རྒྱ་བ། ། ཤ་ཚ་སྙིང་གི་དཀྱིལ་
ནས་བཤད་ཀྱང་འདི་ལས་མེད་ལགས་སོ། ། ས་གཞི་འདི་ལ་གྲགས་པའི་གྲ་རྒྱ་་
དཔོན་པོ་བ། །ཧ་ཧ་ད་ལྟ་ཚོང་པ་རྣམས་ཀྱི་མི་ཟེར་རེ། ། ཨ་མ་དེ་ནི་གང་འདྲའི་སྐུ་
ཚེ་བཅུག་བྱེད། །ཅེས་འབྲུག་པ་ཀུན་ལེགས་ཆང་གིས་བཟི་ནས་ནང་པ་གྲ་རྒྱ་བ་ལ་
སྨྲས་པའོ། །ཡང་བྱ་ལོའི་ནང་དུ་ལྷ་སར་ཕྱིན་པ་ཅིག་ལ་ཇོ་བོ་བཅུ་གཅིག་ཞལ་གྱི་
གསུང་ནས་འགྲོ་བ་རྣམས་ལ་སྙིང་རྗེ་བྱང་སེམས་ཀྱི་འཕྲིན་གྱིས། གསུང་བ་བྱུང་
ནས་མ་ཎི་རང་བསྐུལ་བར་ཕྱིན་པས་གྲ་རྒྱ་བས་མ་ཎི་ཚིགས་བཅད་ཅིག་ཞུ་ཟེར་བ་
ལ་འདི་བྱས་སོ། །ཨོཾ་ཨོཾ་མ་ཎི་པདྨེ་ཧཱུྃ། སངས་རྒྱས་ཐམས་ཅད་ཐེག་པ་མཐོ་བ་
རྐྱང་པ་ཡིན་ཏེ། ། སྙིང་རྗེས་སེམས་ཅན་ལ་ཆགས་པ་སྤྱན་རས་གཟིགས་ལས་མ་
བྱུང་ངོ༌། །ད་ནི་འཕགས་མཆོག་སྤྱན་རས་གཟིག་དབང་ལ་གསོལ་བ་འདེབས། །
ཨོཾ་ཨོཾ་མ་ཎི་པདྨེ་ཧཱུཾ། །དམ་ཆོས་ཟབ་ལ་རྒྱ་ཆེ་རྐྱང་པ་འདུག་སྟེ། །ལས་རྒྱུ་འབྲས་
འདི་ལས་བདེན་པ་གཅིག་ཀྱང་མ་བྱུང་ངོ༌། ། ད་ནི་འཕགས་མཆོག་སྤྱན་རས་་
གཟིགས་དབང་ལ་གསོལ་འདེབས་སོ། །ཨོཾ་ཨོཾ་མ་ཎི་པདྨེ་ཧཱུྃ། ། བླ་མ་བཟང་ལ་
ཞལ་པོ་ཆེ་བ་མང་པོ་འདུག་སྟེ། །འགྲོ་དྲུག་འཁོར་བ་ནས་འདོན་མཁན་མང་པོ་མི་
འདུག །ད་ནི་ཨོ་ཨོཾ་མ་ཎི་པདྨེ་ཧཱུྃ། །ཁྲི་ཐོག་ན་བཞུགས་པའི་བླ་མ་མང་པོ་འདུག་
508



སྟེ། །བྱམས་དང་སྙིང་རྗེ་ཡོད་པ་དཀོན་པོ་འདུག་གོ། །ད་ནི་ཨོཾ་ཨོཾ་མ་ཎི་པདྨེ་ཧཱུྃ།
རྫོང་གཞིས་ཐམས་ཅད་འཛིན་པའི་དཔོན་པོ་མང་པོ་འདུག་སྟེ། ། བསམ་པ་མ་
རྫོགས་རིལ་སྡོད་པ་དཀོན་པོ་འདུག་གོ། །ད་ནི་ཨོ་ཨོཾ་མ་ཎི་པདྨེ་ཧཱུཾ། །གཡོག་སྐྱེན་
པ་སུ་ལ་ཡང་མི་འཇིགས་པ་མང་པོ་འདུག་སྟེ། ། རྒས་ཁར་འགྱོད་པ་མི་སྐྱེ་བ་མང་
པོ་མི་འདུག་གོ། ། ད་ནི་ཨོཾ་ཨོཾ་མ་ཎི་པདྨེ་ཧཱུཾ། ། རྟོགས་ལྡན་སོ་དཀར་སྐལ་བཟང་
ཡིན་མདོག་ཁ་བ་མང་པོ་འདུག་སྟེ། །འཁོར་འདས་རོ་གཅིག་ཏུ་རྟོགས་པ་དཀོན་
པོ་འདུག་གོ། །ད་ནི་ཨོཾ་ཨོཾ་མ་ཎི་པདྨེ་ཧཱུྃ། །གཏེར་བཏོན་ཤོག་སེར་ཁྱེར་ནས་ལུང་
བསྟན་ཤོད་མཁན་མང་པོ་འདུག་སྟེ། །ཐད་ལྡན་མངོན་ཤེས་ཤོད་མཁན་དཀོན་པོ་
འདུག་གོ། །ད་ནི་ཨོ་ཨོཾ་མ་ཎི་པདྨེ་ཧཱུྃ། །རྟེན་རེ་ཁྱེར་ནས་མ་ཎི་སྐུལ་མཁན་མང་པོ་
འདུག་སྟེ། །སྙིང་རྗེ་བྱང་ཆུབ་སེམས་དང་ལྡན་པ་དཀོན་པོ་འདུག ། ད་ནི་ཨོ་ཨོཾ་
མ་ཎི་པདྨེ་ཧཱུཾ། ། རྒད་པོ་ལོ་བརྒྱ་སོང་རུང་འཆི་བ་བསམ་པ་མི་འདུག་སྟེ། ། སྐྱེས་
ནས་འཆི་བ་དང་འགྲོགས་པ་ནི་སུས་ཀྱང་མ་ཚོར་བ་འདུག་གོ། །ད་ནི་ཨོ་ཨོཾ་མ་ཎི་
པདྨེ་ཧཱུཾ། ། རྒྱུད་ཀྱི་དཔྲལ་བར་ནོར་བུ་ཡོད་པ་གྱུད་རང་གིས་མ་ཚོར་བ་འདུག་
སྟེ། །ནོར་བུ་གཞན་དུ་འཚོལ་བ་ནི་ཅུང་རང་མ་དགོངས་པ་ཡིན་པ་འདྲ། །ད་ནི་
ཨོཾ་ཨོཾ་མ་ཎི་པདྨེ་ཧཱུཾ། ། སེམས་རྟོགས་ན་སངས་རྒྱས་ཡིན་པ་དེ་རང་ལ་འདུག་སྟེ། །
སངས་རྒྱས་གཞན་དུ་འཚོལ་མཁན་མང་པོ་འདུག་གོ། ། ད་ནི་ཨོཾ་ཨོཾ་མ་ཎི་པདྨེ་
ཧཱུྃ། །གྲུབ་ཆེན་ས་ར་ཧའི་ཞལ་ནས། ནང་དུ་ཡོད་པ་ཕྱི་རོལ་གཞན་དུ་འཚོལ།
ཁྱིམ་བདག་མཐོང་ནས་ཁྱིམ་མཚེས་དག་ལ་འདྲི། ། གསུངས་པ་དང་། བཅོམ་
ལྡན་འདས་ཀྱི་གསུང་ནས། རབ་བརྟན་གླང་ཆེན་རྙེད་ནས་གླང་པོའི་རྗེས། །
འཚོལ་བ་དང་འདྲས་འབྲེལ་བར་མ་བྱེད་ཅིག ། གསུངས་པས་ད་ནི་འཕགས་
མཆོག་སྤྱན་རས་གཟིགས་དང་ང་ལ་གསོལ་བ་འདེབས། ཨོཾ་ཨོཾ་མ་ཎི་པདྨེ་ཧཱུཾ་ཞེས་
སྨྲས་སོ། །ཡང་གསོལ་འདེབས་བྱེད་པའི་བྱ་བྲལ་མང་པོ་བྱུང་བས་རྐྱེན་བྱས་ངས་
509



ཀྱང་ཁྲིད་གཅོད་མ་འདི་བྱས་སོ། ། དལ་འབྱོར་མི་ལུས་ཀྱི་གཉན་ཁྲོད་དུ། མི་
ཁོམ་གནས་བརྒྱད་ཀྱི་འཁྲི་བ་ཚོ་བཅད་ནས། །བླ་མ་ལ་གསོལ་བ་འདེབས་སོ། །
ཆོས་ རྗེས་ བྱིན་གྱིས་རློབས་ ཤིག ། མཚན་ དང་ ལྡན་ པའི་ གཉན་ ཁྲོད་ དུ། །
གཟུགས་འཛིན་གཞན་པའི་འཁྲི་བ་ཚོ་བཅད་ནས། །བླ་མ་ལ་གསོལ་བ་འདེས། །
ཆོས་རྗེས་བྱིན་གྱིས་རློབས། ། དམ་ཆོས་ཕྱག་ཆེན་གྱི་གཉན་ཁྲོད་དུ། །གོལ་ཤོར་
རྨོངས་པའི་འཁྲི་བ་ཚོ་བཅད་ནས། །བླ་མ་ལ་གསོལ་བ་འདེབས། །ཆོས་རྗེས་བྱིན་
གྱིས་རློབས། །རྩ་རླུང་བདེ་ཁྲོད་ཀྱི་གཉན་ཁྲོད་དུ། །བེམ་པོ་དགུ་བརྩེགས་ཀྱི་འཁྲི་
བ་ཚོ་བཅད་ནས། ། །བླ་མ་ལ་གསོལ་བ་འདེབས། ། ཆོས་རྗེས་བྱིན་གྱིས་་་་་་་
རློབས། །དཀའ་སྤྱད་ཆུ་འཐུང་གི་གཉན་ཁྲོད་དུ། ། ཤ་མར་ཐུད་གསུམ་གྱི་འཁྲི་བ་
ཚོ་བཅད་ནས། །བླ་མ་ལ་གསོལ་བ་འདེབས། །ཆོས་རྗེས་བྱིན་གྱིས་རློབས། །རྒྱལ་
ཁམས་ཕྱོགས་མེད་ཀྱི་གཉན་ཁྲོད་དུ། རི་ཁྲོད་དབེན་པའི་འཁྲི་བ་ཚོ་བཅད་
ནས། །བླ་མ་ལ་གསོལ་བ་འདེབས། །ཆོས་རྗེས་བྱིན་གྱིས་རློབས། །སྟེང་ལྷ་ཁང་
ཤོར་གྱི་གཉན་ཁྲོད་དུ། །ཟབ་མོ་ནང་དོན་གྱི་འཁྲི་བ་ཚོ་བཅད་ནས། །བླ་མ་ལ་
གསོལ་བ་འདེབས། །ཆོས་རྗེས་བྱིན་གྱིས་རློབས། ། བག་ཉལ་ཟ་སྐྱིད་ཀྱི་གཉན་
ཁྲོད་དུ། ། འོད་གསལ་ཁོར་ཡུག་གི་འཁྲི་བ་ཚོ་བཅད་ནས། ། བླ་མ་ལ་གསོལ་བ་
འདེབས། ། ཆོས་རྗེས་བྱིན་གྱིས་རློབས། ། སྡེ་དགོན་ཚོང་པའི་གཉན་ཁྲོད་དུ། །
ཚུལ་ཁྲིམས་བསླབས་པའི་འཁྲི་བ་ཚོ་བཅད་ནས། །བླ་མ་ལ་གསོལ་བ་འདེབས། །
ཆོས་རྗེས་བྱིན་གྱིས་རློབས། ། སྣ་ཚོགས་ཚོགས་པའི་གཉན་ཁྲོད་དུ། ། གསང་་་་
སྔགས་དམ་ཚིག་གི་འཁྲི་བ་ཚོ་བཅད་ནས། བླ་མ་ལ་གསོལ་བ་འདེབས། །ཆོས་རྗེས་
བྱིན་གྱིས་རློབས། །ཟོག་པོ་མགོ་སྐོར་གྱི་གཉན་ཁྲོད་དུ། །དད་པ་མོས་གུས་ཀྱི་འཁྲི་
བ་ཚོ་བཅད་ནས། །བླ་མ་ལ་གསོལ་བ་འདེབས། །ཆོས་རྗེས་བྱིན་གྱིས་རློབས། །
དད་མེད་སློབ་མའི་གཉན་ཁྲོད་དུ། བྱིན་རླབས་དངོས་གྲུབ་ཀྱི་འཁྲི་བ་ཚོ་བཅད་
510



ནས། །བླ་མ་ལ་གསོལ་བ་འདེབས། །ཆོས་རྗེས་བྱིན་གྱིས་རློབས། །ཡོན་བདག་
རྐུབ་བཙུམ་གྱི་གཉན་ཁྲོད་དུ། །འབུལ་བ་བསྙེན་བཀུར་གྱི་འཁྲི་བ་ཚོ་བཅད་་་་
ནས། །བླ་མ་ལ་གསོལ་བ་འདེབས། །ཆོས་རྗེས་བྱིན་གྱིས་རློབས། ། བཙུན་མ་སོ་
དཀར་གྱི་གཉན་ཁྲོད་དུ། ། ངོ་ཚ་ཁྲེལ་ཡོད་ཀྱི་འཁྲི་བ་ཚོ་བཅད་ནས། །བླ་མ་ལ་
གསོལ་བ་འདེབས། །ཆོས་རྗེས་བྱིན་གྱིས་རློབས། །ཕྲུ་གུ་ལང་ཤོར་གྱི་གཉན་ཁྲོད་
དུ། །བྱམས་དང་སྙིང་རྗེའི་འཁྲི་བ་ཚོ་བཅད་ནས། ། བླ་མ་ལ་གསོལ་བ་་་་་་་་
འདེབས། །ཆོས་རྗེས་བྱིན་གྱིས་རློབས། ། སྐྱག་རྫུན་ཧམ་པའི་གཉན་ ཁྲོད་་་་
དུ། ། བདེན་པ་གཏན་ཚིགས་ཀྱི་འཁྲི་བ་ཚོ་བཅད་ནས། ། བླ་མ་ལ་གསོལ་བ་་་
འདེབས། །ཆོས་རྗེས་བྱིན་གྱིས་རློབས། ། ལྟོགས་སྐོམ་ཡིད་དྲན་གྱི་གཉན་ཁྲོད་
དུ། །ཆོག་ཤེས་དེ་ཆོག་གི་འཁྲི་བ་ཚོ་བཅད་ནས། །བླ་མ་ལ་གསོལ་བ་འདེབས། །
ཆོས་རྗེས་བྱིན་གྱིས་རློབས། །དུག་པོ་ཕྲག་ཆད་ཀྱི་གཉན་ཁྲོད་དུ། །ལྷན་པ་དཀར་
དམར་གྱི་འཁྲི་བ་ཚོ་བཅད་ནས། །བླ་མ་ལ་གསོལ་བ་འདེབས། །ཆོས་རྗེས་བྱིན་
གྱིས་རློབས། ། ཕ་ཚན་བསམ་ངན་གྱི་གཉན་ཁྲོད་དུ། །བློ་གཏད་སྙིང་བཞག་གི་
འཁྲི་བ་ཚོ་བཅད་ནས། ། བླ་མ་ལ་གསོལ་བ་འདེབས། ། ཆོས་རྗེས་བྱིན་གྱིས་
རློབས། །ཟ་ཆོས་ཁ་མཁས་ཀྱི་གཉན་ཁྲོད་དུ། །བྱར་མེད་ལྷུག་པའི་འཁྲི་བ་ཚོ་
བཅད་ནས། །བླ་མ་ལ་གསོལ་བ་འདེབས། །ཆོས་རྗེས་བྱིན་གྱིས་རློབས། །སྡུ་རྒན་
འཛུམ་ཤོར་གྱི་གཉན་ཁྲོད་དུ། །མཇེ་རྒན་སྦྱར་འཛིན་གྱི་འཁྲི་བ་ཚོ་བཅད་ནས། །
བླ་མ་ལ་གསོལ་བ་འདེབས། །ཆོས་རྗེས་བྱིན་གྱིས་རློབས། །ཐིག་ལེ་ཆུང་རྒྱངས་ཀྱི་
གཉན་ཁྲོད་དུ། །རྩ་རླུང་བདེ་དྲོད་ཀྱི་འཁྲི་བ་ཚོ་བཅད་ནས། །བླ་མ་ལ་གསོལ་བ་
འདེབས། །ཆོས་རྗེས་བྱིན་གྱིས་རློབས། ། སེར་སྣ་སྦྱར་བསྡམས་ཀྱི་གཉན་ཁྲོད་
དུ། །སྦྱིན་པ་ཀུན་གཏོང་གི་འཁྲི་བ་ཚོ་བཅད་ནས། །བླ་མ་ལ་གསོལ་བ་འདེབས་
སོ། །ཆོས་རྗེས་བྱིན་གྱིས་རློབས་ཤིག ། ཡང་ཉམས་ཤར་གྱི་འདི་བྱས་སོ། །
511



གདན་དགུ་བརྩེགས་ཀྱི་སྟེང་དུ་སླེབས་ཙ་ན། །འཇིག་རྟེན་རྒྱལ་པོ་ལྟ་བུ་ཉམས་
ཤིག་ཤར་ནས། །འཇིག་རྟེན་ཆོས་བརྒྱུད་སློབ་པའི་མཁན་པོ་ཅིག་ལགས་སོ། །བླ་
མ་རྟོགས་ལྡན་རྣམ་པའི་དྲུང་དུ་སླེབས་ཙ་ན། །ཨ་ར་སྒྲུང་ལྟ་བུའི་ཉམས་ཤིག་ཤར་
ནས། །ཐོ་ཅོ་རིང་རལ་བྱེད་པའི་མཁན་པོ་ཅིག་ལགས་སོ། །རི་ཁྲོད་དགོན་པ་པག་
སྤུག་ཏུ་སྡོད་ཙ་ན། །སོ་སོད་ལྐོག་ཉལ་བྱེད་པའི་ཉམས་ཤིག་ཤར་ནས། །དད་ལས་
བཙུན་མ་ལ་བྱེད་པའི་མཁན་པོ་ཅིག་ལགས་སོ། ། སྡེ་དགོན་གྲྭ་པའི་ཁྱུ་རུ་སྡོད་ཙ་
ན། །ཚོང་དང་ཁེ་ལ་ལྟ་བའི་ཉམས་ཅིག་ཤར་ནས། །མིག་ལྟོས་མར་ལ་ལྟ་བའི་
མཁན་པོ་ཅིག་ལགས་སོ། ། ཐབས་ལམ་ཁ་ལ་ཤོར་བའི་དུས་ཙ་ན། །ཐིག་ལེ་སྦྱིན་
གཏོང་བྱེད་པའི་ཉམས་ཅིག་ཤར་ནས། །བྱིས་ཕྲུག་རྒྱབ་ཏུ་འཁུར་བའི་མཁན་པོ་
ཅིག་ལགས་སོ། །རྒྱལ་ཁམས་ཕྱོགས་མེད་བསྐོར་བའི་དུས་ཙ་ན། །ལྟོ་གོས་རྐྱང་པ་
དྲན་པའི་ ཉམས་ ཅིག་ ཤར་ནས། ། མི་ལུས་ཡི་དྭགས་བྱེད་པའི་མཁན་པོ་ཅིག་་་
ལགས་སོ། །དང་པོའི་ཕ་ཡུལ་འདི་རུ་སླེབས་ཙ་ན། །རྒྱུན་དུ་འཆི་བ་ཡོང་བསམ་
མེད་པའི་ཉམས་ཅིག་ཤར་ནས། །ས་རྐོ་རྡོ་སློག་བྱེད་པའི་མཁན་པོ་ཅིག་ལགས་
སོ། ། ཕ་ཚན་ཕ་སྤུན་ཀུན་དང་འགྲོགས་ཙ་ན། །དགྲ་བོ་པང་དུ་མི་དྲན་པའི་ས
ཉམས་ཅིག་ཤར་ནས། །བསམ་ངན་དུག་གཡོས་བྱེད་པའི་མཁན་པོ་ཅིག་ལགས་
སོ། །བཙུན་མ་སོལ་མོ་དེ་འདྲ་མཐོང་ཙ་ན། །བྱིས་ཕྲུག་ཡོང་བསམ་མེད་པའི་
ཉམས་ཅིག་ཤར་ནས། །འདུན་པ་ཐལ་ལུས་སོང་བའི་མཁན་པོ་ཅིག་ལགས་སོ། །
ཚེ་འདིའི་འདུན་མ་མཚར་པོ་ཚོ་མཐོང་ཙ་ན། །ཕྱི་མ་ངན་སོང་དུ་སྐྱེས་ཀྱང་འགྱོད་
པ་མེད་པའི་ཉམས་ཤིག་ཤར་ནས། །ངན་སོང་རང་གིས་སྒྲུབ་པའི་མཁན་པོ་ཅིག་
ལགས་སོ། །བྱས་པས། ལ་ལ་ངུ་ལ་ལ་བགད་ཀྱིན་སོང་ངོ༌། །ཡང་དྲུང་ཡིག་ཚེ་
དཔལ་པའི་སྲས་མོན་ལྡན་དུ་ཆོས་ཞུ་བ་ལ་བྱོན་དུས་ཨ་ཅེ་ཕྲ་འབུར་གྱིས་གསུང་
ཆོས་ཞུ་བ་དང་ཐུག ཁྱིས་ཝ་བསྐུལ། ཝས་མཇུག་མ་བསྐུལ་བའི་དཔེ་བཞིན་
512



མནའ་ མས་ དྲུང་ཡིག་ པ་ བསྐུལ། དྲུང་ཡིག་པས་སྲས་ ལ་ ཡི་གེ་ བསྐུར་ བ་ལ།
ཁྱོད་ཆོས་ཞུ་བའི་ལྷག་རྣམས་རྫོགས་ལ་ཆེ། འདི་ཚོ་ན་ཁྱོད་རང་ལ་ཉེ་བ་འགའ་
རེ་བློ་ཚུབ་ཟེར་བ་འདུག་ཀྱང་ཁྱོད་བློ་བརྟན་དྲགས་པས་དགའ་རབ་ཡོང་བསམ་པ་
ནི་ཡོད། གཞན་ཁྱི་དང་ཉེ་ན་རྨ་དང་ཉེ་བའི་དཔེ་ལྟར་དེ་ན་ཨ་ལགས་ཁྲ་འབུར་
ནས་ཀྱང་ཕེབས་ཡོད་པ་ཞུ། ཁོང་རྒྱ་གར་རྡོ་རྗེ་གདན་དུ་ ཤཱཀྱ་ཐུབ་པ་སེམས་
ཅན་སྤྱིའི་དོན་དུ་མཉམ་པར་བཞག་ནའང་བདུད་ཀྱི་དཔུང་ཚོགས་རང་སར་བློ་མི་
བདེ་བའི་ཚར་འདུག་པས། ད་ལམ་ཁྱེད་རང་གི་གཏན་གྲོགས་འབོད་པ་ལ་
བཏང་ཡོད་པས་ཕུགས་འཛོལ་བར་མ་སོང་བ་གལ་ཆེ། ཟེར་བའི་ཡི་གེ་འདུག་
པས་ཨ་ཅེ་ཁྲ་འབུར་གྱི་ཕར་ཐོས་ཚོར་ནས། ཨ་ཁ་ཁ་སྐྱོན་ཆེ། ང་ད་ལམ་མོན་
ལྡན་དུ་ཡོང་པ་འདི་འཁོར་བ་སྡུག་བསྔལ་གྱི་རྒྱ་མཚོའི་སྣང་ཚུལ་འདི་བལྟས་ན་
སེམས་སུ་འདུག སེམས་ཀྱི་རྩ་བ་གཅོད་པ་ལ་བླ་མ་མཚན་ལྡན་ཅིག་གི་བྱིན་
རླབས་དགོས་ཟེར་བ་འདུག་པས་ད་ལམ་འདི་ཁོ་ན་སེམས་ཡུལ་དུ་བཞག་ནས་ཡོང་
པ་མ་གཏོགས་འཇིག་རྟེན་ཀུན་རྫོབ་ཀྱི་བྱ་བ་དང་སྤྱོད་པ་སྐྱིད་སྡུག་མང་པོ་ཅིག་
མྱོང་ཟིན། རི་ཁྲོད་དུ་དེ་ལྟ་བུའི་བསམ་པ་ག་ན་སྐྱེ། འོན་ཀྱང་གཡག་གིས་མི་
བརྡུང་ནའང་བོང་བུ་རྩིབས་མ་ཚ་བའི་དཔེ་བཞིན་ཁྱིམ་བདག་འགའ་རེ་བློ་མི་བདེ་
བ་དེ་ལ་བསམ་བཞིན་སྙིང་རྗེ་ལྷག་པར་བསྐྱེད་ནས་གླུ་འདི་འདྲ་ཅིག་འཐེན་འདུག་
གོ། །མཚོ་ནང་དུ་སྐྱེས་པའི་པད་མ་ང་། །ཐུབ་ཆེན་གྱི་སྤྱན་སྔར་འགྲིམས་པ་ལ། །
ཀླུ་ཕྲན་རྣམས་ཕྲག་དོག་མི་འཚལ་བས། །འགྲོ་དྲུག་གིས་དོན་དུ་འབུལ་བར་ཞུ། །
ས་གཞི་ལ་སྐྱེས་པའི་དཀར་མོའི་ནས། །ཇོ་བོའི་ཆོས་འབྲུ་ལ་འབུལ་བ་ལ། །སད་
སེར་གྱི་བར་གཅོད་མི་འཚལ་བས། ། དབུལ་ཕོངས་སེལ་ཕྱིར་བསྔོ་བ་ཞུ། ། ཆོས་
ཉིད་ནམ་མཁའ་ཡངས་པ་ལ། །ཐབས་ཤེས་ཉི་ཟླ་འཆར་ཞིང་གདའ། །གཟའ་
ཁྱབ་འཇུག་གི་བར་གཅོད་མི་འཚལ་བས། །སྐྱེ་འགྲོའི་མུན་པ་སེལ་དུ་ཆུག ། ཁྲ་
513



འབུར་རི་ཁྲོད་དབེན་པ་རུ། ། ཚེ་གཏན་གྱི་འདུན་མ་སྒྲུབ་པ་ལ། ། མི་སེར་གྱི་་
གཏམ་འཆོལ་མི་འཚལ་བས། ། དག་སྣང་གིས་སྤྱན་རྒྱང་རིང་དུ་མཛོད། །ལར་
ཆུང་ཆུང་ནས་འདུན་མ་གཟབས་ལགས་ཀྱིས། ། མི་ཁའི་རླུང་པོ་སྒྲོགས་་་་་་་
བཞིན། །མི་གཅིག་གི་ཁ་ལ་འུ་རུ་རུ། །སྔོན་ལས་ཀྱི་ལྷག་ཅིག་ཡིན་ལས་ཆེ། །འོན་
ཀྱང་འགྱོད་པ་མི་འདུག་པས། །ཕོ་གྲགས་པ་ཅན་ནི་མཐུ་བ་ཡིན། ། སྨན་མི་ཁ་
ཅན་ནི་གསོལ་བ་ཡིན། །ཆོས་གྲགས་པ་ཅན་ནི་ཟབ་པ་ཡིན། །ཁྱེད་རང་རྣམས་
བྱུང་ན་དེ་ལྟར་མཛོད། ། ཅེས་སྨྲས་ནས་ སེམས་ ལྷོད་དེ་བཞག་སོང་། ། དེའི་ཚེ་
འབྲུག་པ་ཀུན་ལེགས་ང་ཡང་མོན་ལྡན་ན་ཡོད་པས་གླུ་རྟ་སྙན་པ་དང་ཚིག་སྐབས་
སུ་བབས་པ་ཚོར་ནས་མགུར་འདི་བཏང་ངོ༌། །དར་སེང་གངས་སྟོད་འགྲིམས་པ་
ལ། །བུ་ཡུག་དགྲ་ཅིག་ཅིས་ཀྱང་ཡོང་། །རྩལ་གསུམ་རྫོགས་ན་ཨའུ་ཙི། །དེ་མིན་
སེང་གེ་གཟབས་ན་བཟང་། །རྒྱ་སྟག་ནགས་ཁྲོད་འགྲིམས་པ་ལ། །ས་མདའི་དགྲ་
ཅིག་ཅིས་ཀྱང་ཡོང་། །དམར་དད་ཆུང་ན་ཨའུ་ཙི། །དགོས་པའི་ཕྱོགས་ལ་གཟབ་
ན་བཟང་། ། རབ་བྱུང་འདུལ་ཁྲིམས་འཛིན་པ་ལ། །འཆལ་བའི་དགྲ་ཅིག་ཅིས་
ཀྱང་ཡོང་། ། སྤོང་སེམས་བརྟན་ན་ཨའུ་ཙི། །ཉེས་ལྟུང་ཕྱོགས་ལ་གཟབ་ན་་་་་
བཟང༌། ། ཁྲ་འབུར་ཆོས་ལ་བཞུགས་ནའང་། ། མི་ཁའི་དགྲ་ཅིག་ཅིས་ཀྱང་་་་་་
ཡོང་། ། སྡང་སེམས་སྤངས་ན་ཨའུ་ཙི། ། དེ་མིན་ཁྱེད་ཀྱང་གཟབ་ན་བཟང་། །
ཞེས་སྨྲས་པས། ཨ་ཅེ་ཁྲ་འབུར་གྱིས་མཐོལ་བཤགས་ཀྱི་གླུ་འདི་བཏང་བྱུང་།
དྲག་བཙན་རྣམས་ཀྱི་ཐོག་དྲངས་པའི། །དམངས་མ་སྙོམ་ཆུང་ཡན་ཆོད་ལ། །ཁ་
སྐྱེངས་མེད་པར་སྤྱི་ཚིས་བྱས། ། ཇ་གོས་དར་འཕྲོགས་པ་མཐོལ་ལོ་བཤགས། །
ཆོས་རྗེ་ཀུན་ལེགས་ཐོག་དྲངས་པའི། །རྟོགས་ལྡན་མ་བརྒྱ་བུ་སྟོང་ལ། །ཐབས་ཀྱི་
ལམ་མཆོག་བདེ་བ་མྱངས། །གཟུགས་བཅུད་འཕྲོག་པ་མཐོལ་ལོ་བཤགས། །རྩིས་
ཐང་དང་ཚོགས་པ་སེར་མོའི་རིགས། །ཀུན་ལ་ཁྱད་མེད་གཞི་ལེན་བྱས། ། ཁྱད་
514



པར་ཇ་དང་བུ་རམ་འདམས། ། ཀུན་ཡིད་འཕྲོག་པ་མཐོལ་ལོ་བཤགས། ། ཞེས་
སྨྲས་ནས་ངག་བཅད་ནས་བསྡད་སོང༌། ཡང་ཨ་ཅེ་ཁྲ་འབུར་ལ་ཀུན་གྱིས་ལབ་
པས། མོ་ན་རེ། ད་དེ་ཙམ་ལ་ལབ་སོང་ན་གསང་དགོས་མེད་བཤད་ཆོག
དཔོན་ཤག་གཉིས་ཀྱིས་ཐོག་དྲངས་པའི། །དཔོན་པོ་བརྒྱ་དང་རྩ་བརྒྱད་ཡོད། །
ངོ་མཚར་ཆེ་ན་དེ་ཆེ་བས། །དཔོན་མོ་ཐུགས་ཁྲལ་མི་མཛད་འཚལ། ། མང་ཐོས་
རབ་འབྱམས་ཐོག་དྲངས་པའི། ། དགེ་བཤེས་བརྒྱ་དང་རྩ་བརྒྱད་ཡོད། །ང་་་་
མཚར་དེ་ཀུན་ཆེ་ལགས་པའི། ། བཙུན་ཆུང་ཐུགས་ཁྲེལ་མི་མཛད་འཚལ། ། ཇོ་
གདན་སྐྱོར་དྲུག་ཐོག་དྲངས་པའི། །ཇོ་ལོག་བརྒྱ་དང་རྩ་བརྒྱད་ཡོད། །ངོ་མཚར་
དེ་ཀུན་ཆེ་ལགས་པས། ། ཚོགས་པ་ཐུགས་ཁྲལ་མི་མཛད་འཚལ། ། ཆོས་རྗེ་ཀུན་
ལེགས་ཐོག་དྲངས་པའི། ། རྟོགས་ལྡན་བརྒྱ་དང་རྩ་བརྒྱད་ཡོད། །དེ་ཀུན་ངོ་་་
མཚར་ཆེ་ལགས་པས། ། མཚན་ལྡན་རིག་མ་རྣམས་ཐུགས་ཁྲལ་མི་མཛད་་་་་་་
འཚལ། ། ཞེས་ཟེར་རོ། །ཡང་ངས་འདི་སྐད་བྱས་སོ། ། གསོན་དཀའ་འཇིགས་
རྐྱེན་དཀོར་ནོར་ཁྱོད། །སེར་སྣའི་རྫོང་ལ་རྩེན་ནེ་སྡོད། །ད་ཆགས་མེད་ཀྱི་ངང་ལ་
འགྲོ་རེ་རན། །མགུ་དཀའ་འཁང་སྐྱེན་གྱི་གཉེན་ཚན་ཁྱོད། ། ངོ་བསྲུང་གི་རྫོང་ལ་
བརྩེན་ནེ་སྡོད། །ད་འཛིན་མེད་ཀྱི་ཐང་ལ་འགྲོ་རེ་རན། །བྱས་པ་ཟིན་མེད་ཀྱི་རྨོ་
བརྐོ་ཁྱོད། །དུ་ཁའི་རྫོང་ལ་རྩེན་ནེ་སྡོད། །ད་བྱར་མེད་ཀྱི་ངང་ལ་ཞོག་རེ་རན། །
ཐོབ་དཀའ་འཇིག་སླའི་སྒྱུ་ལུས་ཁྱོད། །སྐྱེ་འཆིའི་རྫོང་ལ་རྩེན་ནེ་སྡོད། །ད་སྐྱེ་མེད་
བཙན་ས་འཛིན་རེ་རན། །འདྲིས་སླ་ཞེན་ཆེའི་ཕ་ཡུལ་ཁྱོད། །ཆགས་སྡང་གི་རྫོང་
ལ་རྩེན་ནེ་སྡོད། །ད་རི་ཁྲོད་དགོན་པ་འགྲིམས་རེ་རན། །ཡུས་ཆེ་དད་ཆུང་གིས་
སློབ་བུ་ཁྱོད། །སྒྲོ་བསྐུར་གྱི་རྫོང་ལ་རྩེན་ནེ་སྡོད། །ད་དཔོན་མེད་གཡོག་མེད་ཅིག་
བྱེད་རེ་རན། །སྤོང་དཀའ་ཉེན་ཆེའི་ཤ་ཆང་ཁྱོད། །སྲེད་ཞེན་གྱི་རྫོང་ལ་རྩེན་ནེ་
སྡོད། །ད་དཀའ་ཐུབ་ཆུ་འཐུང་ཅིག་བྱེད་རེ་རན། །བསླབ་དཀའ་ཕན་ཆུང་གི་ཐ་
515



སྙད་ཁྱོད། ། སྒྲོ་བཀུར་གྱི་རྫོང་ལ་རྩེན་ནེ་སྡོད། །ད་བརྗོད་མེད་ཀྱི་དོན་ལ་ལྟ་རེ་
རན། །བཙལ་དཀའ་རིན་ཆེའི་གོས་སློག་ཁྱོད། །ཆོས་བརྒྱད་ཀྱི་རྫོང་ལ་རྩེན་ནེ་
སྡོད། ། ད་བདེ་དྲོད་ལུས་ལ་སྤར་རེ་རན། །ཀུན་ལ་གནོད་པའི་མ་རིག་ཁྱོད། །
ཏིང་འཛིན་གྱི་རྫོང་ལ་རྩེན་ནེ་སྡོད། །ད་རང་རིག་ཡེ་ཤེས་འཆར་རེ་རན། །ལར་
མི་ཐུལ་བའི་འགྲོ་དོན་བདུད་ཀྱི་ལས། །མི་ཕན་པའི་ཆོས་བཤད་མགོ་ཀླད་ན། །མི་
ཉན་པའི་ཞལ་ཏ་ཚིག་པ་ཟ། ། དུས་ངན་གྱི་སེམས་ཅན་དྲིན་མི་གཟོ། ། ད་ཚེ་་
འདིའི་སྣང་བ་བློས་བཏང་ནས། །ཆོས་གཤའ་མ་ཅིག་ཉམས་སུ་ལེན་རེ་རན། །
ཅེས་སྨྲས་སོ། ། །
ཡང་འབྲུག་པ་ཀུན་ལེགས་དཔོན་སློབ་ཀྱི་ལྷོར་ཕྱིན་དུས་ཤིག་ན། ལོང་རོ་
མདོར་བདུད་མོ་ཤིན་ཏུ་འཇིགས་པའི་གཟུགས་ཅན་མས་ལག་ན་གསེར་གྱི་འུ་ལུ་
དང་། ཆུའི་གཞོང་པ་ཐོགས་ནས་ཤ་ཟ་མཁའ་འགྲོ་མ་ལྔས་བསྐོར་ཏེ་ཆུའི་རྦ་
རླབས་ནམ་མཁའ་ལ་འཐོར་ཞིང་གླུ་འདི་བཏང་བྱུང་ངོ་། །ཁྱེད་གསན་དང་ཡར་
བྱོན་དཔོན་སློབ་རྣམས། །གངས་དཀར་ཏི་སེའི་སྒྲ་ཆེ་སྐད། །ནོར་མེད་ཟས་སྤྲང་
བྱེད་པ་ཅིག ། ངག་འཁྱལ་ཆལ་ཆོལ་བཙོག་གཏམ་མཁན། །གྱ་མིན་སྨྱོན་པའི་
སྤྱོད་པ་འདྲ། ། ཕྱག་དང་མཆོད་པ་འབུལ་རི་ཤི། །ཁྱོད་སོང་ཞིག་སུ་ཡི་ཞལ་ནས་
གསུངས། །འགྲོ་བ་གང་གི་དོན་དུ་འགྲོ། ། ཐེག་པ་ཆོས་རྒྱུད་གང་དང་ཐུག །
སངས་རྒྱས་ཡིན་ན་དེའི་ལན་ཐོབ། །མི་ཤེས་གར་འགྲོའི་ཡུལ་ལ་བཞུད། ། ཅེས་
ཟེར་བ་ལ། ལེགས་ཤེས་དང་འབའ་ལེབ་གཉིས་ཀྱིས་སྦྱིན་བདག་གི་རྟ་གཡར་པོ་
ཅིག་ཡོད་པ་དེའི་མཐུར་ཐག་ནས་བཟུང་སྟེ། ངས་ལན་འདི་སྨྲས་སོ། །ཡར་
ཉོན་དང་ཆུ་བདུད་མཚོ་སྨན་མ། ། མུ་སྟེགས་ཆོས་ལོག་བར་ཆད་བདུད། །ཉོན་
མོངས་ཕྲག་དོག་ལང་ཚོ་བདོ། ། མི་ང་ལ་ཁྱད་གསོད་བར་གཅོད་བྱེད། །དུས་
ད་རེས་སྨོན་ལམ་སྟབས་ཀྱིས་འཕྲད། ། སེམས་ཧ་ལོང་འཆལ་པོར་མ་གཏོང་་་་་
516



བར། །དུས་དར་ཅིག་རྣ་བའི་དབང་པོ་ཉོན། །གངས་དཀར་ཏི་སེ་སྐད་པ་དེ། །
འཁོར་ལོ་སྡོམ་པའི་ཕོ་བྲང་ཡིན། །དགྲ་བཅོམ་ལྔ་བརྒྱའི་བཞུགས་གནས་ཡིན། །
དར་སེང་དཀར་མོ་སྐད་པ་དེ། ། སྡེར་ཆགས་ཡོངས་ཀྱི་རྒྱལ་པོ་ཡིན། ། མ་དང་
མཁའ་འགྲོའི་ཆིབས་པ་ཡིན། །ངོ་མཚར་གངས་རིའི་རྒྱན་མཆོག་ཡིན། །ང་བྱ་
བཏང་ཀུན་ལེགས་སྐུད་པ་དེ། ། རྒྱལ་ཁམས་ཡོངས་ཀྱི་གཅེས་ཕྲུག་ཡིན། །ནོར་
མེད་སྤྲང་འཁྱམས་བྱེད་པ་དེ། །ཞེན་པ་ནང་ནས་ལོག་པ་ཡིན། །ཁ་ནས་གང་བྱུང་
སྨྲ་བ་དེ། ། ཚུལ་འཆོས་བཟང་རྫུ་ཞིག་པ་ཡིན། །གྱ་མིན་སྨྱོན་སྤྱོད་བྱེད་པ་དེ། །
གང་བྱུང་ལམ་དུ་ལེན་པ་ཡིན། ། སོང་ཞིག་རྡོ་རྗེ་འཆང་གིས་གསུངས། ། ཐེག་པ་
ཆོས་ལུགས་བླ་མེད་རྒྱུད། །འགྲོ་ལ་འཁོར་བ་སྒྲོལ་དུ་འགྲོ། སྨྱོ་བ་ཕྱག་རྒྱ་ཆེན་
པོས་སྨྱོ། །མི་ང་དང་མི་ལ་རས་པ་གཉིས། །རྐྱེན་བཟང་ངན་སེམས་ཀྱི་རྒྱུན་དུ་
ཆེ། ། ལྷ་ཀླུ་གནོད་སྦྱིན་བདུད་ཀྱི་རིགས། །ཡིད་འོང་སྙིང་སྡུག་ཕྱག་རྒྱའི་འོས། །
ཁྱོད་ཆོས་འཁྲུག་ཤིག་ལ་ང་ཕྱིར་འབྲོངས། །བདེ་ཆེན་ཐར་པའི་ལམ་སྣེ་ཟིན། །
ལུས་ངག་ཡིད་གསུམ་ལས་རུང་ན། །ཚེ་གཅིག་སངས་རྒྱས་ཐོབ་སྟེ་མཆི། །མིང་ལ་
ཁྱོད་ཀྱིས་དྲང་གཏམ་སྨོས། །ཞེས་སྨྲས་པས། མོ་གཟུགས་དྲང་པོར་བསྟན་ནས་
ཆུ་ཤེལ་གྱི་གཞོང་པ་འབྲས་ཆང་གི་བཀང་ནས་གླུ་ལེན་འདི་བཏང་བྱུང་ངོ༌། །ཀྱེ་ཀྱེ་
གསོན་དང་བྱ་བཏང་ཀུན་ལེགས་པ། །གདུང་གིས་ཆེ་ཞིང་ཆོས་ཀྱིས་བཙུན། །ཐ་
མལ་ལུས་ལ་རྒྱལ་བའི་ཐུགས། །ཐབས་ཤེས་མདའ་གཞུ་བཟོད་པའི་ཕུབ། །ཉོན་
མོངས་ གསོད་ ཕྱིར་ ཤ་ཁྱི་ ཁྲིད། ། དབང་སྡུད་ རྒྱལ་ པོའི་བརྟུལ་ཞུགས་ ཅན། །
བདག་བདེ་ཆེན་ཐར་པར་དྲངས་དུ་གསོལ། ། ང་ཡི་མིང་ནི་བུ་སྐྱིད་ནམ་མཁའི་
རྒྱན། །རིགས་ནི་ཀླུ་རྒྱལ་སྒོ་སྲུང་ཡིན། །དུས་དེ་རིང་མཇལ་བ་སྐལ་བ་བཟང༌། །
དོ་ནུབ་ཅིས་ཀྱང་བཞུགས་པར་ཞུ། །བསྙེན་བཀུར་ལུས་འབྲེལ་ཞིབ་ཏུ་འབུལ། །
བཀའ་དྲིན་ལྷ་ཆོས་གནང་དུ་གསོལ། །ཞེས་སྨྲས་ནས་ཕྱིན་ཆད་ཆོས་བྱེད་ཡོངས་
517



ཀྱི་འབངས་མོ་བྱེད་པར་ཁས་བླངས་སོ། །དེ་ནས་ངས་སྨན་མོ་ལ་གཉིས་སུ་མེད་
པར་རོལ་ཞིང་འོ་བརྒྱབ་ནས་འདི་སྐད་ཅེས་སྨྲས་སོ། །ང་ཆེའི་ཨོཾ་དང་ཡིན་པས་མ་
ཎི་པདྨེ་ཧཱུྃ། །ཡང་ཀྱང་ཡིན་པས་མ་ཎི་པདྨེ་ཧཱུྃ། ། ཁྱོད་ཉོན་དང་གསོན་དང་བུ་
ཁྲིད་འཛོམས། །ད་རུང་ཉོན་དང་ཡིད་འཕྲོག་མ། ། སྤྱིར་ཆོས་མ་ངེས་གྲངས་ལས་
འདས། །སྒོས་དྲང་དོན་ངེས་དོན་གཉིས་ཡོད་ཀྱང༌། །དེ་གཉིས་ཀྱི་རྣམ་དབྱེ་ཁྱོད་
མི་ཤེས། ། ཁྱེད་འཇིག་རྟེན་པ་ཡི་ཆོས་ལུགས་ཡིན། ། དུས་ད་རེས་ང་དང་ལུས་
འདྲེས་པས། །ཆོས་མཐུན་མོང་སྐྱབས་འགྲོའི་སྣོད་དུ་རུང༌། །དད་གུས་དམ་ཚིག་
ལྡན་གྱུར་ན། །ཟབ་མོ་ཐེག་ཆེན་སྐལ་བར་ལྡན། །མ་འོངས་མཁའ་སྤྱོད་གནས་སུ་
འཕྲད། །དེ་ཡིད་ལ་ཞོག་ཅིག་སྙིང་སྡུག་མ། །བྱས་ཏེ། དཔག་ཅན་ཁར་ཡོན་
བདག་དད་པ་ཅན་མང་ཞིག་དང༌། ཡང་སྒོས་སུ་ཨ་ཅེ་ནམ་མཁའ་འཛོམ་དྲན་
དྲགས་ནས་རྟ་རྒྱུགས་ཏེ་ ཕྱིན། ཡང་དེར། ས་ཡ་གི་ ཕག་རི་ས་ནག་ན། །
གཡག་མིང་ཅན་བརྒྱ་ལ་མིང་མེད་སྟོང་། །གཡག་ལས་ངན་ཅན་དེ་ཚོང་པའི་ལག་
ཏུ་སླེབས། ། རྣམ་རྒྱལ་དཔོན་པོ་བཟང་རུང་མི་འཁྱོབས་སམ། ། རྒྱབ་ཏུ་ཤ་ཐན་
ལག་ཏུ་གཡག་ཆུང་སྙིང་རེ་རྗེ། །ཨོམ་དང་ཡིན་པས་མ་ཎི་པདྨེ་ཧཱུྃ། །བར་ལྷོ་མོན་
ནགས་ཀྱི་ཚང་ཚིང་ན། །བྱ་མིང་ཅན་བརྒྱ་ལ་མིང་མེད་སྟོང་། །བྱིའུ་ཆུང་ལས་
ངན་ཅན་དེ་བྱིས་པའི་ལག་ཏུ་སླེབས། ། གཤོག་སྒྲོ་ནམ་མཁར་བརྒྱངས་རུང་མི་
ཐར་བར། །བྱིའུ་ཆུང་བྱིས་པའི་ལག་ན་སྙིང་རེ་རྗེ། །ཨོཾ་དང་ཡིན་པས་མ་ཎི་པདྨེ་
ཧཱུྃ། །ས་མ་གི་ཤོད་རྒྱ་ཡུལ་ཚོང་པའི་ལྗོངས། ། མི་མིང་ཅན་བརྒྱ་ལ་མིང་མེད་་
སྟོང་། །མི་ལས་ངན་ཅན་དེ་ཚོང་པའི་ལག་ཏུ་སླེབས། ། རྒྱ་གར་རྒྱལ་པོ་བཟང་
རུང་མི་འཁྱོབས་པར། །ནོར་འདོད་ཅན་ཆོས་པའི་ལག་ཏུ་སྙིང་རེ་རྗེ། །ཨོཾ་དང་
ཡིན་པས་མ་ཎི་པདྨེ་ཧཱུྃ། །ས་ཕ་གི་ཞིང་ཁམས་ཡུལ་སྤུ་ལུང་ན། །རྟ་མིང་ཅན་བརྒྱ་
ལ་མིང་མེད་སྟོང་། །རྟ་ལས་ངན་ཅན་དེ་ཀོང་པོའི་ལག་ཏུ་ཐེབས། ། ལྗང་ཡུལ་
518



རྒྱལ་པོ་བཟང་རུང་མི་འཁྱོབས་པར། །ཀོང་པོ་གཞོན་པའི་ལག་ཏུ་རྟ་ཆུང་སྙིང་རེ་
རྗེ། ། ཨོཾ་དང་ཡིན་པས་མ་ཎི་པདྨེ་ཧཱུཾ། །ས་འདི་ག་ཤེད་ཁམས་གསུམ་རིགས་དྲུག་
ན། ། མི་སྐལ་ལྡན་བརྒྱ་ལ་སྐལ་མེད་སྟོང་། ། སྡིག་ཅན་ལོག་ལྟ་ཅན་དེ་ངན་སོང་
སྡུག་བསྔལ་མྱོང་། །བྱམས་མགོན་ཐུགས་རྗེ་ཆེ་རུང་དུ་ ཁཾ་མི་སེལ་བར། །ཚ་གྲང་
སྡུག་བསྔལ་མྱོང་ཚེ་ཕ་མ་སྙིང་རེ་རྗེ། །ཨོཾ་དང་ཡིན་པས་མ་ཎི་པདྨེ་ཧཱུྃ། །དུས་ད་ལྟ་
ཞིག་རང་ལུས་ཀྱི་ཁང་པ་ན། ། རྣམ་རྟོག་རག་པ་བརྒྱ་ལ་ཕྲ་བ་སྟོང༌། ། གཟུང་
འཛིན་བརྟག་དཔྱད་མཁན་དེ་མཐའ་མེད་འཁོར་བར་འཁྱམས། །ངོ་སྤྲོད་དམར་
ཁྲིད་ཟབ་རུང་རང་ཞལ་མི་མཐོང་བར། ། སྙིང་རུས་ཐག་ཆོད་མེད་པའི་སྒོམ་ཆེན་
སྙིང་རེ་རྗེ། ། ཨོཾ་དང་ཡིན་པས་མ་ཎི་པདྨེ་ཧཱུཾ། ། ས་འདི་ག་ཤེད་མོན་ཡུལ་སྤ་གྲོ་
ན། །མི་བཟང་པོ་བརྒྱ་ལ་ངན་པ་སྟོང་། །མི་བསོད་ནམས་མེད་ཚེ་བླ་མ་ལ་བཀུར་
བ་ཞུ། །དམ་ཆོས་ཐང་མར་བརྡལ་རུང་ཆོས་ཉན་མི་ནུས་པར། །དམྱལ་བའི་བརྒྱ་
དཔོན་བྱུང་ཚེ་སྙིང་གི་ཚིམ་ཞད་ལ། །ཨོཾ་དང་ཡིན་པས་མ་ཎི་པད་མེ་ཧཱུྃ། །ཞེས་པ་
འདི་བསམ་གཏན་རྩེ་མོ་རུ་ཆོས་རྗེ་ཉི་ ཟླ་བས་ཆོས་འཆད་ཀྱི་འདུག་ པའི་ཉན་་
མཁན་རྣམས་ལ་ཟ་འདོད་ལ་སྙད་བཏགས་པའི་ཚོགས་འཁོར་དང༌། ངག་་་་
འཁྱལ་བཙོག་གཏམ་སྣ་ཚོགས་ལ་བཅིངས། སྟུག་དྲི་སྤྲིན་གྱི་ཕུང་པོ་འཐིབས་
འཐིབས་ཀྱི་དཀྱིལ་ན། མིག་འཛུམ་ཕར་རིག་ཚུར་རིག་འདྲེ་མཐོང་མཐོང་བྱེད་
འདུག་པ་ལ་ཡིད་མ་རངས་ནས་སྐྱོ་གླུའི་ཚུལ་དུ་མ་ཎི་བྲོ་བརྡུང་བྱས་སོ། །ཡཱ། མི་
ལ་ལ་ནི་ལྷ་ཡུལ་ཡངས་པར་དགའ། །ལ་ལ་ནི་ཀླུ་ཡུལ་ནོར་ལ་དགའ། །ལྷ་དགའ་
ཀླུ་དགའ་བཀྲ་ཤིས་ཤོག། མི་ལ་ལ་ནི་བསོད་ནམས་སྐྱིད་ལ་དགའ། །ལ་ལ་ནི་བྱུང་
འདོད་སྡུག་བསྔལ་ལ་དགའ། །སྐྱིད་དགའ་སྡུག་དགའ་བཀྲ་ཤིས་ཤོག ། ཕ་ངག་
དབང་ཆོས་རྒྱལ་རྟ་ལ་དགའ། །ང་བྱ་བཏང་ཀུན་ལེགས་སྟུ་ལ་དགའ། །རྟ་དགའ་
སྟུ་དགའི་བཀྲ་ཤིས་ཤོག ། ཉེ་གནས་ལེགས་ཤེས་ཆང་ལ་དགའ། །དཔལ་བཟང་
519



རྡོ་རྗེ་ཤ་ལ་དགའ། ། ཤ་དགའ་ཆང་དགའི་བཀྲ་ཤིས་ཤོག ། སྐྱོབ་སྐྱོབ་ཁ་རལ་ཤོ་
ལ་དགའ། །ཨ་ཞང་ཁྱུང་སྐྱབས་གླུ་ལ་དགའ། ། ཤོ་དགའ་གླུ་དགའི་བཀྲ་ཤིས་ཤོག།
འབའ་ལེབ་ཟུང་ཟུང་མ་ཎིར་དགའ། ། དོན་གྲུབ་དཔལ་བཟང་ཉ་ལ་དགའ། །
ཆོས་དགའ་ཉ་དགའི་བཀྲ་ཤིས་ཤོག ། ཨ་ནེ་ཨ་བཙུན་ཉལ་བར་དགའ། ། ཨ་ཕ་
ཨ་སྐྱབས་ལངས་པར་དགའ། །ཉལ་དགའ་ལངས་དགའི་བཀྲ་ཤིས་ཤོག ། སྟོད་
པ་ཚེ་དབང་ཆོས་ལ་དགའ། ། བྱ་བཏང་ཀུན་ལེགས་གནས་མོར་དགའ། །ཆོས་
དགའ་གནས་དགའི་བཀྲ་ཤིས་ཤོག ། བཙུན་ཆུང་བཀྲ་ཤིས་བོད་ལ་དགའ། །
བརྩོན་འགྲུས་བཟང་པོ་ལྷོ་ལ་དགའ། །བོད་དགའ་ལྷོ་དགའི་བཀྲ་ཤིས་ཤོག །
ཅེས་པ་འདི་ཡེ་རང་གི་དགོན་པ་བདེ་ཆེན་ཕུག་ཏུ་རྟ་ལམ་ཨ་ནནྟཱ་རས་ཉེས་དགའ་
བཞད་གད་བཀྲ་ཤིས་མ་ཅིག་དགོས་ཟེར་བ་ལ། འབྲུག་པ་ཀུན་ལེགས་ཆང་གིས་
བཟི་བའི་ཧོར་ཆོལ་དུ་སྨྲས་སོ། །ཡཱ། བོད་ཀྱི་ར་ལུང་ཆོས་རྗེ་འདི། །གདུང་རུས་
བཙུན་པས་མི་ཆོག་པར། །བྱིན་རླབས་ཆེ་སྟེ་ཅི་བྱ་བ། ། སྒང་ཁའི་ཡལ་ཏོག་མེ་
ཏོག་འདི། །ཁ་དོག་ལེགས་པས་མི་ཆོག་པར། ། སྦྲང་རྩི་མངར་ཏེ་ཅི་བྱ་བ། །ཁྱོད་
སེང་ཨ་ ཞི་ རྒྱལ་འཛོམ་འདི། ། མོ་སྒོ་མཚར་བས་མི་ཆོག་པར། ། འོག་འདེགས་
མཁས་ཏེ་ཅི་བྱ་བ། །དགོད་སྟོད་སྲས་མོ་ཨ་འཛོམ་འདི། །ཚ་མོ་ཡིན་པས་མི་ཆོག་
པར། །ཉལ་ལུགས་མཁས་ཏེ་ཅི་བྱ་བ། །ཆོས་རྗེ་བྱ་བཏང་ཀུན་ལེགས་ང་། །རྒྱལ་
ཁམས་བསྐོར་བས་མི་ཆོག་པར། །ཤར་མོ་མང་སྟེ་ཅི་བྱ་བ། །གཞུང་ཡུལ་གྱེར་གླིང་
ཉི་ཤར་འདི། །དད་པ་ཆེ་བས་མི་ཆོག་པར། །འབྲས་ཆང་ཁག་སྟེ་ཅི་བྱ་བ། །དྲུང་
དྲུང་རྒྱལ་མཆོག་རྒྱལ་འཛོམ་གཉིས། །རང་སོ་བཟུང་སྟེ་མི་སྡོད་པར། ། ཐུགས་རྒྱུ་
ཆེ་སྟེ་ཅི་བྱ་བ། ། ཉ་མ་དཔལ་འཛོམ་བུ་ཁྲིད་འདི། ། སྟུ་ཀས་འཇིབ་པས་མི་ཆོག་
པར། །མ་མཆུ་འཇིབ་སྟེ་ཅི་བྱ་བ། ། སྒང་མཁར་བླ་མ་དཔལ་འབྱོར་འདི། ། སྟུ་
ཁལ་ལྔ་འདོད་ཀྱང་ཁུག་པ་ལ། ། སྟུ་ཅིག་ལ་འཐབ་ནས་ཅི་བྱ་བ། ། ལྷོ་བའི་དགེ་
520



བཤེས་ཆོས་པ་ཀུན། །འབྲས་ཆང་ཁག་མོ་མི་འཐུང་བར། །བུ་ཆུང་ནུ་ཞོ་འཕྲོགས་
ཅི་བྱ་བ། ། ཤར་ཀུན་བཟང་གླིང་ནས་བལྟས་ཙ་ན། ། ཁྱོད་སེང་ཙན་དན་རྩ་བ་
ལ། ། ཡོར་ཡོར་ལྡེམ་ལྡེམ་ལྷ་མོའི་གཟུགས། ། ཨ་ཞི་རྒྱལ་འཛོམ་ཡིན་པ་འདྲ། །
ནང་པར་གནངས་ཀྱི་ཉི་མ་ལ། །ད་བྱ་བཏང་ཀུན་ལེགས་ཡོང་ངོ་ལོ། ། སོ་དཀར་
འཛུམ་གྱིས་སུས་ཤོག་ཅིག །ཨ་རག་ཀུ་ཆང་དྲོངས་ཤོག་ཅིག །གཞན་ལོ་རྒྱུས་
ཞར་དང་ཞོར་ལ་ཡོང་། ། ཨོམ་དང་ཡིན་པས་མ་ཎི་ཧཱུྃ། ། དར་དབང་ཁ་ནས་་་
བལྟས་ཙ་ན། །དགོན་ཡུལ་གསར་མཆོད་རྟེན་རྩ་བ་ལ། །ལྕམ་ལྕམ་ཞུར་ཞུར་ཡིད་
འཕྲོག་མ། །སྲས་མོ་ཨ་འཛོམ་ཡིན་པ་འདྲ། །ཚེས་བརྒྱད་ནམ་གྱི་ཆ་སྨད་ལ། །ང་
བྱམས་པ་ཀུན་ལེགས་ཡོང་ངོ་ལོ། །ངག་འཇམ་ཚིག་གི་རོལ་མོ་ཆུལ། །འབྲས་ཆང་
ཁ་གཡོལ་བང་ཆེན་ཐོངས། ། སྙིང་གཏམ་ཤབ་ཤུབ་དེ་ནས་ཡོང་། ། གྱེར་གླིང་
བརྒྱབ་ནས་བལྟས་ཙ་ན། ། ཝ་ཅན་ཨ་ཞི་བོད་མོ་སྐྱིད། ། ལྷ་ཡིན་མི་ཡིན་ངོ་མི་
ཤེས། །ཁྲོམ་མི་ཚོགས་རུང་ཁ་མ་འཆམ། །ང་རྣལ་འབྱོར་གྱི་ཤ་མོ་ཨ་ལ་ལ། །ༀ་
དང་ཡིན་པས་མ་ཎི་ཧཱུྃ། ། ཆུ་ཕུ་ཡུལ་ཐོས་མཐོང་ཙ་ན། །ཝམ་བཟའ་ནོར་འཛོམ་
ཆོས་དཀར་ཟེར། ། སྔོ་དམར་དྲི་བཟང་དྲི་ཞིམ་ཟེར། །ང་དམ་ཆོས་བཤད་ལུགས་
མཁས་དྲགས་ཏེ། །དམ་ཚིག་འབྲེལ་བར་ཐག་ཆོད་ཅིག ། ཨོཾ་དང་ཡིན་པས་མ་
ཎི་ཧཱུྃ། །ཡཱ། ཨལ་ཏོག་མེ་ཏོག་ཤར་རེ་རན། །བོན་ཆུང་བོད་ལ་འགྲོ་རེ་རན། །
གསུམ་ཆང་སེར་མོ་འཐུང་རེ་རན། །དཔལ་བཟང་ལྷ་མོ་འཕྲད་རེ་རན། ། ཞེས་
སོ། ། ། །
521



ང
༄༅། །རྣལ་འབྱོར་གྱི་དབང་ཕྱུག་ཀུན་དགའ་ལེགས་
པའི་གསུང་འབུམ་ཐོར་བུ་བཞུགས་སོ། །
522



ir
art
ཡང་ཆོས་རྫོང་ནས་སྒྲུབ་པ་མོ་ རྒྱལ་ མཚན་བཟང་མོས་རྣལ་འབྱོར་ཀུན་
ལེགས་ལ་ཟབ་ཆོས་ཀྱང་འགའ་རེ་ཞུས། སྔར་ཡང་ལོ་གསུམ་གྱི་སྒྲུབ་པ་བྱས།
ང་ཡང་སྒྲུབ་པ་ལ་འགྲོ་ཟེར་བ་ལ། ངེད་ཀྱིས་ཞག་ཤས་སྡོད། ད་དུང་སེམས་སྒྲོ་
འདོགས་གཅོད་དགོས་བྱས་པས། མི་སྡོད་པར་ཐག་བཅད་སོང་། ང་ཡང་
ཁམས་གཤིས་ཉེས་པོ་ཡོད་པས་འདི་སྐད་བྱས། ད་འོ་ཁྱོད་རི་ཁར་སྡོད་པའི་སྒོམ་
ཆེན་ཚོ་ལ་སྒོམ་རྒྱུ་རང་དེ་ཅི་ཡོད་བྱས་པས། མོས་ལུས་གནད་བཅས། ལྟ་
སྟངས་བྱས་ནས། ངེད་ཚོ་རྣམ་རྟོག་སྒོམ་པ་ཡིན་ཟེར། རྣམ་རྟོག་སྣ་ཚོགས་
ཡིན་པས་སྒོམ་མི་གཏུབ་བམ་བྱས་པས། སྣ་ཚོགས་སྒོམ་པ་ག་ལ་ཡིན། རྣམ་
པར་རྟོག་པ་གཉིས་སུ་འདུས་པ་ཡིན། གཉིས་པོ་དེ་ཡང་གང་ཡིན་ན། །རང་རེ་
རྒྱལ་བའི་བློ་ཉིད་དང༌། གཞན་མ་ཕམ་པའི་བློ་ཉིད་ཡིན་ཟེར། དེ་ལ་ངས་འདི་
སྐད་བྱས། འོ་ན། སངས་རྒྱས་ཐོབ་འདོད་བློ། །དེས་ན་འཁོར་འདས་ཆོས་
རྣམས་ལ། ། དགག་སྒྲུབ་མིན་པ་མི་འདུག་པ། ། དེ་སྐད་བྱས་པས་ མཁའ་ འགྲོ་
ཁྲོས། །འཁོར་བ་སྤང་བྱར་མི་འདོད་ཅིང་། ། མྱ་ངན་འདས་པ་བསྒྲུབ་བྱ་་་་
མེད། །འཁོར་འདས་རང་གྲོལ་གཉུག་མའི་གཤིས། །ཟུང་འཇུག་བདེ་བ་ཆེན་པོ་
ནི། །ས་ར་ཧ་ཡི་ཕ་ཕོགས་ཡིན། །འདི་ནི་མཁའ་སྤྱོད་ཡུལ་ལ་སོང་། ། དུས་ངན་
བསྐལ་བའི་སྙིགས་མ་ལ། །འདི་འདྲ་བསྒོམས་པའི་སྒོམ་ཆེན་མེད། །མི་རྟོག་ཏིང་
འཛིན་རྡོ་རྗེ་དེ། །གང་གིས་གཞོམ་པར་མི་ནུས་ཏེ། །རྣམ་རྟོག་འཁྲུལ་པའི་སྦུབས་
སུ་ཚུད། །སེང་གེའི་ཁོག་པ་འབུ་ཡིས་གཡེངས། །རང་སེམས་རང་གིས་འཁྲུལ་དུ་
བཅུག ། ཆོས་རྗེ་རང་ཡང་ཐུགས་བསམ་ཐོངས། ། སྔར་གྱི་བླ་མ་ཅིག་དང་ནི། །
ཉེ་གནས་ཅིག་ནི་འཐབ་མོ་ཤོར། །བླ་མས་ཉེ་གནས་བཀའ་སྐྱོན་པ། །ཉེ་གནས་
ཁྱོད་རང་སྐྱག་ཚོད་ཟུང་། །ཉེ་གནས་ཁྲོས་ནས་འདི་སྐད་ཟེར། །ཉེ་གནས་ང་ཡང་
སྐྱག་ཚོད་འཛིན། །བླ་མ་རང་ཡང་སྐྱག་ཚོད་ཟུང་། །དེ་སྐད་སྨྲས་པས་བླ་མ་་་
523



སྐྱེངས། །ཅི་ཡང་མི་གསུངས་ཞལ་རོག་བཞུགས། ། རྒྱལ་མཚན་བཟང་མོའི་ལན་
མ་ཐེབས། འོ་ན་ཁྱེད་རང་ཐེགས་པར་ཞུ། །འབྲུག་པ་ཀུན་ལེགས་རྒྱལ་ཁམས་
བསྐོར། །རི་ཁྲོད་བས་མཐར་བཞུགས་མཁན་ཚོ། །སེམས་ཅན་ཐམས་ཅད་ཐུགས་
ལ་ཞོག ། ད་དུང་ཡང་དེ་ཡི་དཀྱིལ་ན་ཡོད། །ཞིབ་པ་མཁའ་འགྲོའི་ངག་ནས་
གསལ། །ཞེས་བཀོད་དེ། ཡང་ཆ་མོ་དེ་ལ་མོ། ལོ་མོ་དེ་ལ་ཨ་ལོ། ལོ་མོ་དེ་སོ་
ཨ། ད་ལན་དབྱངས་རྟའི་རྟ་ཕོ་ལ། འདི་འདྲས་ཡོད་པས་ག་ནས་སྨྲས་བྱུང་
གྱིས་དང༌། དཔེ་དོན་འཆད་པའི་དབའ་རྒན་དེ་ང་ཡི་འབོལ་ལེ་འཛོམ་འཛོམ་
འཛོམ། ཉོན་མོངས་དུག་གསུམ་འདི་ཚོ་རང་ཉལ། ཡང་དག་སྐུ་གསུམ་དེ་
ཡིས་ཁྱབ་བྱུང་། དེ་ལན་རྡོ་རྗེ་འཆང་ཆེན་ངས་སླེབས་ཡོང་སེམས་དེ་ལ་ཞོག
འཕྲིན་ལས་རྣམ་བཞིའི་དཔུང་ཆེན་འཛོམས་བྱུང་འབོལ་ལེ་འཛོམ་འཛོམ་འཛོམ།
སྣང་བ་སྣ་ཚོགས་འདི་ཚོ་རང་ཉལ། ཆོས་ཉིད་སྟོང་པ་མེར་འདུས་བྱུང༌། ད་
ལན་སྣང་སྟོང་ཟུང་འཇུག་ངས་སླེབས་ཡོད་སེམས་དེ་ལ་ཞོག རིག་སྟོང་མཐའ་
བྲལ་ གྱི་ གསེར་བྲེ་དེ་ལ་ རྐུན་ མས་ བཏང་ཡོད་ འབོལ་ལེ་འཛོམ་འཛོམ་ འཛོམ།
སྦལ་བ་རྨ་ཆེན་གྱིས་ཀོ་མོག་དེ་ནི་སྐམ་སོང་། རུས་སྦལ་རྒྱ་བོའི་མཚོ་ཆེན་དེ་ཡིས་
བཟུང་ཡོད། ད་ལན་མ་ཧཱ་གསེར་གྱི་རུས་སྦལ་ངས་སླེབས་ཡོང་སེམས་དེ་ལ་ཞོག
ལོ་སྐོར་བཅུ་གཉིས་ཀྱིས་རྟེན་འབྲེལ་དེ་ལ་དབང་བསྒྱུར་བ་ཡིན་འབོལ་ལེ་འཛོམ་
འཛོམ་འཛོམ། བཞི་ལེན་དྲུག་དྲིལ་གྱི་རྒྱལ་ཁྲིམས་དེ་ཞིག་སོང་། བྱམས་པ་ཁྲི་
དཔོན་གྱི་ཁྲིམས་ལུགས་དེས་ཁྱབ་སོང་། ད་ལན་ཆོས་རྒྱལ་ནོར་བུ་དབང་པོ་ངས་
སླེབས་ཡོང་སེམས་དེ་ལ་ཞོག། ད་ནི་ཆོས་དཔོན་དང་ཁྲི་དཔོན་གཉིས་ཀ་བྱ་རྒྱུ་ཡིན་
འབོལ་ལེ་འཛོམ་འཛོམ་འཛོམ། ཕ་རྒན་ཀུན་ལེགས་རྒས་སོང་། མ་རྒན་ཚེ་
འཛོམ་གྱི་བུ་ཁྲིད། ད་ལན་ཞིང་སྐྱོང་འབྲུག་གྲགས་ངས་སླེབས་ཡོང་སེམས་དེ་ལ་
ཞོག ཀུན་ལེགས་རྒས་པའི་རྒྱུད་འཛིན་ཁོ་ལ་བསྐོས་ཡོད་འབོལ་ལེ་འཛོམ་་་
524



འཛོམ་འཛོམ། ཞེས་སྨྲས་སོ། །
ཡང་། འབྲུག་པ་ཀུན་ལེགས། སྣེ་གདོང་གོང་མ་ཆེན་པོས་ཐུགས་ལ་
བཏགས། དཔོན་ས་ བདག་ མོའི་ཁང་ཞིང་གནང་། སྐྱིད་པའི་ཡོ་ལ་བྱས།
ཆང་བཏུངས་ཤར་མོས་བསྐོར། སྡུ་རྒན་ཡང་ལི་ཤ་མོ་འདྲ་བ་སུལ་མུལ་ལེ་བ་
རྣམས་ལ་ཁྲེལ་གད་བྱས། སྡུ་གསར་ཧེ་རེ་འདྲའི་བརྡབ་ར་འདྲ་བ་སྐྱ་སྒོར་རེ་བ་
ཚོ་ལ་མདུན་བལྟས། གནས་ལུགས་སེམས་ཀྱི་རྩལ་སྣང་ཐམས་ཅད་མཉམ་ཉིད་
དུ་སྤྱོད་པ་སྐྱོང་བའི་སྐབས་ཤིག རང་གི་ཡོན་བདག་རྣམས་ལ་འདི་སྐད་སྨྲས་སོ།
ན་མོ་གུ་རུ། སྐྱེ་འཁུར་སྡུག་བསྔལ་དཔག་མེད་བྱས་པ་ཡི། ། ཕ་མའི་དྲིན་ལན་
འཇོལ་ཅིག་བསམ་ཤེས་ཚོ། །སྐྱེས་མ་ཐག་ནས་འཆི་བའི་བྱ་བྱུང་བས། །ལོང་མེད་
ཆོས་ལ་འབུངས་ཤིག་བསམ་ཤེས་ཚོ། །ཚེར་མ་ཟུག་པའི་སྡུག་བསྔལ་མི་བཟོད་
པས། །ངན་འགྲོའི་གཡང་ལ་འཛེམས་ཤིག་བསམ་ཤེས་ཚོ། །དལ་འབྱོར་འདི་ནི་
ཤིན་ཏུ་རྙེད་པར་དཀའ། ། ད་ལན་གཏན་འདུན་སྒྲུབས་ཤིག་བསམ་ཤེས་ཚོ། །
སྡིག་སྤོང་དགེ་སྒྲུབ་ཆོས་ཀྱི་རྩ་བ་སྟེ། །སོ་ཐར་སྡོམ་པ་བཟུངས་ཤིག་བསམ་ཤེས་
ཚོ། །རང་འདོད་སྤངས་པའི་སྙིང་རྗེ་བྱང་སེམས་འདི། །བྱང་ཆུབ་ལམ་དུ་ཁྱེར་
ཤིག་བསམ་ཤེས་ཚོ། །ཚེ་གཅིག་སངས་རྒྱས་སྒྲུབ་པའི་གསང་སྔགས་འདི། །དམ་
མེད་འཆལ་པར་མ་གཏོང་བསམ་ཤེས་ཚོ། །གདོད་ནས་རང་ལ་ཡོད་པའི་འབྲས་
བུ་འདི། །རྟོག་པས་ཕྱི་ལྟས་མ་འཚོལ་བསམ་ཤེས་ཀུན། །རང་གི་སེམས་ཀྱི་སྤྲོ་བསྡུ་
ཤེས་པ་ལ། །དངོས་གྲུབ་ནང་ནས་རྙེད་དོ་བསམ་ཤེས་ཀུན། །རང་ཉིད་འཁྲུལ་
པའི་གྲོགས་དང་འགྲོགས་པ་ན། ། སྡུག་བསྔལ་འཁོར་མོ་ར་རོ་བསམ་ཤེས་ཀུན། །
གདོད་ནས་དག་པའི་བདེ་ཆེན་རྟོགས་པ་ལ། །སྡུག་བསྔལ་ཡུལ་ན་མེད་དེ་བསམ་
ཤེས་ཀུན། །ཅིར་སྣང་སེམས་ཀྱི་སྤྲུལ་པར་ཤེས་པ་ན། །སྒོམ་སྒྲུབ་ལོགས་ནས་མེད་
དེ་བསམ་ཤེས་ཀུན། །གཉེན་གྱི་ཕྱོགས་ལ་བརྩེ་དུང་ཆེས་པ་ན། །ཡི་ཆད་རྒྱུན་པར་
525



ཡོང་ངོ་བསམ་ཤེས་ཀུན། །སྐྱོན་མཚང་ནང་ན་ཡོད་པར་མ་རྟོགས་ན། ། ཐམས་
ཅད་དགྲ་རུ་སྡང་ངོ་བསམ་ཤེས་ཀུན། །ཆོས་རྣམས་རྨི་ལམ་སྒྱུ་མར་མ་ཤེས་ན། །
བསྐྱེད་རྫོགས་བསྒོམས་ཀྱང་མི་ཕན་བསམ་ཤེས་ཀུན། །བླ་མ་རང་གི་སེམས་སུ་མ་
ཤེས་ན། །བརྡའ་མཚོན་གཟུགས་སྐུར་བསླུའོ་བསམ་ཤེས་ཀུན། །གཟུགས་སྔགས་
སྟོང་སྒྲ་ཡིན་པ་མ་ཤེས་ན། །བསྔོ་བགྲང་ཚིག་གིས་བསླུའོ་བསམ་ཤེས་ཀུན། །སྣང་
སྲིད་ལྷ་སྐུའི་ངང་དུ་མ་ཤེས་ན། །ཡིད་སྨོན་བསྐྱེད་རིམ་མི་ཕན་བསམ་ཤེས་ཀུན། །
འཁོར་འདས་སྤང་བླང་མེད་པར་མ་རྟོགས་ན། །གཅིག་བསྲུང་གཅིག་ཤོར་འབྱུང་
ངོ་བསམ་ཤེས་ཀུན། །དང་པོའི་བག་ཆགས་ངན་པ་མ་སྤངས་ན། ། གྲོག་སྦུག་རི་
ཁར་བསྡད་ཀྱང་མི་ཕན་ནོ། །ཆོས་རྗེས་བདེ་ཆེན་ནང་ནས་མ་རྒྱས་ན། །ཞལ་ཏ་
མའི་ལག་པས་འཕུར་བས་མི་ཕན་ནོ། །བལྟས་པས་མཐོང་རྒྱུ་མེད་པར་མ་ཤེས་
ན། ། མཛུབ་མོས་དངུལ་ཆུ་མི་ཟིན་བསམ་ཤེས་ཀུན། ། ཡེ་སྒོམ་སྤྲོས་བྲལ་གླེང་
ལུགས་མ་ཤེས་ན། ། སྡུག་བཙིར་དམིགས་པས་བསླུའོ་བསམ་ཤེས་ཀུན། ། ལྷུན་
གྲུབ་བྱ་རྩོལ་བྲལ་བས་མ་འབྱོངས་ན། །མཐོ་དམན་སྤྱོད་པས་མི་གྲོལ་བསམ་ཤེས་
ཀུན། །འབྲས་བུ་ཀ་དག་རང་ངོ་མ་མཐོང་ན། ། ཕྱི་ནས་བཙལ་བའི་མི་བརྙེད་
བསམ་ཤེས་ཀུན། ། སྔོན་ནས་བསོད་ནམས་བསགས་རྒྱབ་མི་ལྡན་ན། །ཡིད་སྨོན་
འབྲས་བུ་མི་འབྱུང་བསམ་ཤེས་ཀུན། །ད་ནི་ད་ནི་དགོས་རྒྱུ་འདི་ཡིན་ནོ། །ཐམས་
ཅད་བསོད་ནམས་བསགས་ནས་དོན་ཆེན་སྒྲུབ། །དེ་མ་ཐོབ་པའི་ཚེ་རབས་ཐམས་
ཅད་དུ། ། བརྟག་དཔྱད་བསམ་བློ་བཏང་བའི་འདུན་མ་གྱིས། །བྱམས་མཉམ་
གཉེན་ལར་མ་ལྟོས་མ་ཆེ་བར། །རང་མགོ་རང་གིས་འདོན་པའི་བསམ་བློ་་་་་
ཐོངས། །གནག་པའི་ཕྱོགས་ལ་ངོ་འཛུམ་མི་གནག་པར། །ཕུགས་ནས་ཕུགས་སུ་
ཞེ་ཟོན་ཆེ་བར་གྱིས། །མི་དགོས་པ་ལ་ཟས་ནོར་མ་སྟེར་བར། །དགོས་པའི་དུས་
སུ་གཏོང་ཕོད་ཆེ་བར་གྱིས། །དམ་པའི་ཆོས་དང་ཚེ་འདིའི་འདུན་མ་གཉིས། །
526



མཉམ་དུ་མི་འགྲུབ་ཁེབས་ཆེ་གང་ཆེ་འདོམས། །གཏན་དུ་འགྲོགས་པའི་ཆུང་མ་
མ་བརྡུང་བར། ། ཞག་གསུམ་འགྲོགས་པའི་ཤར་མོར་ཟོན་འགྲོགས་གྱིས། ། རྩ་
བའི་བླ་མར་གསོལ་འདེབས་མ་བཅོག་བར། །སྲང་ཁ་རྣམས་ལ་གླུ་ཆུང་ཀྱུ་རེ་་་
རྒྱུགས། །ཡི་དམ་ལྷ་ཡི་བསྙེན་སྒྲུབ་མ་བཅོག་པར། །གདུག་འདྲེ་རྣམས་ལ་ཤ་ཁྲག་
གཏོར་མར་སྦྱིན། །རང་ལ་ཡོད་པའི་ནོར་གྱིས་མི་ཆོག་པར། །རྒྱལ་ཁམས་ཐམས་
ཅད་ཞོ་རྐྱལ་བཞིན་དུ་དཀྲོགས། ། རང་གི་དགོན་པར་ཞག་གཅིག་མི་ཚུགས་་་་
པར། །གཞན་གྱི་ཡུལ་དུ་སྐྱག་རྫུན་འབྲུག་སྒྲ་སྒྲོགས། ། རང་ཉིད་བསྲུང་སྡོམ་སྣ་
གཅིག་མི་བྱེད་པར། ། གཞན་ལ་དབང་བསྐུར་ཆོས་བཤད་སྡོམ་པ་འབོགས། །
མགོ་ལ་ཞྭ་སེར་ཞྭ་སྨུག་སྒོམ་ཞྭ་གྱོན། །རྐུབ་ཚོ་ཕྱོགས་བཅུར་གཡུགས་ལ་སྐད་ལོག་
ཐོན། །རང་གི་ཕ་མའི་རྒན་གཡོག་མི་ནུས་པར། །བཙན་བཙུན་སྡོང་ལ་རི་ཁར་
འཕག་ཉལ་གྱིས། །ཡོད་པའི་དུས་སུ་ལོངས་སྤྱོད་མི་ཤེས་པར། །མེད་པའི་དུས་སུ་
ཐ་རེ་ཐོ་རེ་ཐོངས། །རྣམ་པར་རྟོག་པ་བཟང་ངན་ཀུན་གྱིས་འཆིང་། །མི་རྟོགས་
ལྷོད་དེ་དེ་ཀའི་ངང་དུ་ཞོག །བྱས་ཆོས་རྨི་ལམ་སྒྱུ་མའི་འཁྲུལ་འཁོར་འདི། །
ཁང་སྟོང་རྐུན་མ་ལྟ་བུར་ཤེས་པར་གྱིས། ། རྒྱུ་འབྲས་ཕྲ་མོ་དག་ལ་མ་འཛེམས་
ན། །གནས་ལུགས་ལྟ་བ་རྟོགས་པར་མི་འགྱུར་ཏོ། །རྣམ་པར་རྟོག་པའི་རྒྱུན་ལམ་
མ་བཅད་ན། །གཡའ་གངས་མཚམས་སུ་བལྟས་ཀྱང་ཕན་མེད་དོ། ། སྡོམ་གསུམ་
དྲི་མེད་གནད་གཅིག་མ་སྲུངས་ན། ། ཆོས་རའི་དཀྱིལ་དུ་བསྡད་ཀྱང་དགོས་པ་
མེད། ། ཚིག་གིས་དོན་གྱི་གོ་བ་མ་བཙལ་ན། ། ཕྲལ་གང་རྩབ་རྒྱལ་ཡིན་ཡང་ཅི་
བྱར་ཡོད། ། ཕྱེད་ཙམ་ཉམས་དགའ་ཡིན་མོད་རེལ་བར་ཐོངས། ། ཞིབ་ཏུ་་་་་
བརྟགས་པ་སྙིང་གི་ཐིགས་པ་ཡིན། །དོན་གྱི་བླང་དོར་མཛད་ན་དེ་ལ་མཛོད། །
ཅེས་སྨྲས་སོ། །
ཡང་། ཕྱག་ཆེན་དོན་བརྒྱུད་ཀྱི་གསོལ་འདེབས་ཤིག་གྱིས་དང་ཟེར་བའི་
527



གྲལ་དུ་འདི་ལྟར་བྱས་སོ། ། ན་མོ་རཏྣ་གུ་ར་ཝེ། སྤྱི་གཙུག་པད་མའི་གདན་
སྟེངས་སུ། །ཡ་མཚན་མཆོག་གི་དངོས་གྲུབ་བརྙེས། ། རྩ་བའི་བླ་མ་ཞེས་སུ་་་
གྲགས། །འཁོར་དུ་རྩ་གསུམ་ཚོགས་ཀྱིས་བསྐོར། །ཁྱེད་ཀྱི་རྗེས་སུ་བདག་བསྒྲུབ་
ན། །བྱིན་གྱིས་རློབས་ཕྱིར་གཤེགས་སུ་གསོལ། །འོག་མིན་ཆོས་ཀྱི་ཕོ་བྲང་ན། །
ཡ་མཚན་མཁའ་སྤྱོད་བདེ་ཆེན་ བརྙེས། ། རྡོ་རྗེ་འཆང་ཆེན་ཞེས་སུ་གྲགས། །
འཁོར་དུ་སངས་རྒྱས་སེམས་དཔས་བསྐོར། །ཁྱེད་ཀྱི་རྗེས་སུ་བདག་བསྒྲུབ་ན། །
བྱིན་གྱིས་བརླབ་ཕྱིར་གཤེགས་སུ་གསོལ། །ཟ་ཧོར་ནོར་བུའི་དགོན་པ་རུ། །ཡ་
མཚན་སྤྱོད་པས་གྲུབ་པ་བརྙེས། །ཏི་མྨེ་ཤེར་བཟང་ཞེས་སུ་གྲགས། །འཁོར་དུ་
གྲུབ་ཆེན་བརྒྱད་ཅུས་བསྐོར། ། ཁྱེད་ཀྱིས་རྗེས་སུ་བདག་བསྒྲུབ་ན། །བྱིན་གྱིས་
བརློབ་ཕྱིར་གཤེགས་སུ་གསོལ། ། མེ་ཏོག་མདངས་འཕྲོག་དགོན་པ་རུ། །ཡ་་་
མཚན་མི་བརྗེད་གཟུངས་ཐོབ་པ། །ནཱ་རོ་པཎ་ཆེན་ཞེས་སུ་གྲགས། །འཁོར་དུ་
པཎ་གྲུབ་ཚོགས་ཀྱིས་བསྐོར། ། ཁྱེད་ཀྱི་རྗེས་སུ་བདག་བསྒྲུབ་ན། ། བྱིན་གྱིས་་་
བརློབ་ཕྱིར་གཤེགས་སུ་གསོལ། །ལྷོ་ཕྱོགས་གྲོ་བོ་དགོན་པ་རུ། །ཡ་མཚན་སྒྲ་ཚད་
ནང་དོན་རིག ། མར་པ་ལོ་ཙཱ་ཞེས་སུ་གྲགས། ། འཁོར་དུ་སྐལ་ལྡན་སེམས་
དཔས་བསྐོར། ། ཁྱེད་ཀྱིས་རྗེས་སུ་བདག་བསྒྲུབ་ན། ། བྱིན་གྱིས་བརློབ་ཕྱིར་་་
གཤེགས་སུ་ གསོལ། ། ཆུ་བར་སྤྲུལ་སྐུའི་ཕོ་བྲང་དུ། ། ཡ་མཚན་སྤྲུལ་བསྒྱུར་རྫུ་
འཕྲུལ་བརྙེས། །བཞད་པ་རྡོ་རྗེ་ཞེས་སུ་གྲགས། །འཁོར་དུ་རྣལ་འབྱོར་ཚོགས་
ཀྱིས་བསྐོར། །ཁྱེད་ཀྱི་རྗེས་སུ་བདག་བསྒྲུབ་ན། །བྱིན་གྱིས་བརླབ་ཕྱིར་གཤེགས་
སུ་གསོལ། ། ཤིན་ཏི་རྒྱལ་བའི་ཕོ་བྲང་དུ། ། ཡ་མཚན་བཀའ་བརྒྱུད་ཆུ་བོ་་་་་་
འདུས། ། ཟླ་འོད་གཞོན་ནུ་ཞེས་སུ་གྲགས། །འཁོར་དུ་བདེ་གཤེགས་སྤྲུལ་པས་
བསྐོར། ། ཁྱེད་ཀྱི་རྗེས་སུ་བདག་བསྒྲུབ་ན། །བྱིན་གྱིས་བརློབ་ཕྱིར་གཤེགས་སུ་
གསོལ། །ཀུན་བཟང་ཕག་གྲུའི་ནགས་ཁྲོད་དུ། །ཡ་མཚན་བྱིན་རླབས་ཕོ་དབང་
528



ཐོབ། །རྡོ་རྗེ་རྒྱལ་པོ་ཞེས་སུ་གྲགས། །འཁོར་དུ་རྡོ་རྗེ་འཛིན་པས་བསྐོར། །ཁྱེད་
ཀྱི་རྗེས་སུ་བདག་བསྒྲུབ་ན། །བྱིན་གྱིས་བརློབ་ཕྱིར་གཤེགས་སུ་གསོལ། །བཀྲ་
ཤིས་དགེ་བའི་གླིང་དགོན་དུ། །ཡ་མཚན་རྟོགས་པའི་རྦ་ཀློང་འཁྲུགས། ། གླིང་
ཆེན་རས་པ་ཞེས་སུ་གྲགས། །འཁོར་དུ་ས་བཅུའི་སེམས་དཔས་བསྐོར། །ཁྱེད་ཀྱི་
རྗེས་སུ་བདག་བསྒྲུབ་ན། ། བྱིན་གྱིས་བརློབ་ཕྱིར་གཤེགས་སུ་གསོལ། །འབྲུག་
དང་ར་ལུང་དགོན་པ་རུ། །ཡ་མཚན་ཆོས་ཀུན་རྟེན་འབྲེལ་གཟིགས། །གཙང་པ་
རྒྱ་རས་ཞེས་སུ་གྲགས། །འཁོར་དུ་མཆོག་གཟིགས་ཁྲི་ཕྲག་བསྐོར། །ཁྱེད་ཀྱི་རྗེས་
སུ་བདག་བསྒྲུབ་ན། །བྱིན་གྱིས་བརླབ་ཕྱིར་གཤེགས་སུ་གསོལ། ། སྟག་རི་གངས་
ཀྱི་ར་བ་རུ། ། ཡ་མཚན་བསྟན་བསྲུང་བྲན་དུ་འཁོལ། ། དར་མ་སེང་གེ་ཞེས་སུ་
གྲགས། ། འཁོར་དུ་དཔའ་བོ་མཁའ་འགྲོས་བསྐོར། ། ཁྱེད་ཀྱི་རྗེས་སུ་བདག་་་་
བསྒྲུབ་ན། །བྱིན་གྱིས་བརློབ་ཕྱིར་གཤེགས་སུ་གསོལ། ། གདན་ས་ཡ་བཞིའི་ཁྲི་
སྟེངས་སུ། །ཡ་མཚན་སྒྲུབ་བརྒྱུད་བཀའ་བབས་བརྙེས། ། སེང་གེ་དགུ་ཚར་ཞེས་
སུ་གྲགས། །འཁོར་དུ་འགྲོ་དོན་ཞུགས་པས་བསྐོར། ། ཁྱེད་ཀྱི་རྗེས་སུ་བདག་་་་
བསྒྲུབ་ན། །བྱིན་གྱིས་བརླབ་ཕྱིར་གཤེགས་སུ་གསོལ། །མཉམ་ཉིད་བདེ་ཆེན་ཕོ་
བྲང་དུ། །ཡ་མཚན་ཐུབ་བསྟན་རྒྱལ་མཚན་འཛིན། ། རིགས་གསུམ་རྣམ་སྤྲུལ་
ཞེས་སུ་གྲགས། །འཁོར་དུ་བྱང་སེམས་རྒྱ་མཚོས་བསྐོར། །ཁྱེད་ཀྱི་རྗེས་སུ་བདག་
བསྒྲུབ་ན། ། བྱིན་གྱིས་བརླབ་ཕྱིར་གཤེགས་སུ་གསོལ། །སྒྱུ་འཕྲུལ་བདེ་བའི་་་་
གཞལ་ཡས་སུ། །ཡ་མཚན་འཁོར་འདས་མཉམ་ཉིད་མཁྱེན། །རྒྱལ་དབང་ཆོས་
རྗེ་ཞེས་སུ་གྲགས། ། འཁོར་དུ་དག་པའི་ཚོགས་ཀྱིས་བསྐོར། ། ཁྱེད་ཀྱི་རྗེས་སུ་
བདག་བསྒྲུབ་ན། །བྱིན་གྱིས་བརླབ་ཕྱིར་གཤེགས་སུ་གསོལ། ། གྲུབ་པའི་བསྟི་
གནས་ཡ་བཞི་ན། ། ཡ་མཚན་གསང་སྔགས་ཆོས་འཁོར་བསྐོར། །བསོད་ནམས་
མཆོག་ལྡན་ཞེས་སུ་གྲགས། །འཁོར་དུ་སྐལ་བཟང་མང་པོས་བསྐོར། ། ཁྱེད་ཀྱི་
529



རྗེས་སུ་བདག་བསྒྲུབ་ན། བྱིན་གྱིས་བརླབ་ཕྱིར་གཤེགས་སུ་གསོལ། །སྣང་སྲིད་
ཟིལ་གནོན་ཕོ་བྲང་དུ། །ཡ་མཚན་བརྟུལ་ཞུགས་སྤྱོད་པ་བརྙེས། །ལྷ་བཙུན་ཆེན་
པོ་ཞེས་སུ་གྲགས། །འཁོར་དུ་ཁྲག་འཐུང་ཁྲོ་བོས་བསྐོར། །ཁྱེད་ཀྱི་རྗེས་སུ་བདག་
བསྒྲུབ་ན། །བྱིན་གྱིས་བརློབ་ཕྱིར་གཤེགས་སུ་གསོལ། །རང་སྣང་དག་པའི་ཞིང་
ཁམས་སུ། །ཡ་མཚན་འཁོར་འདས་གཅིག་པར་རྟོགས། །འབྲུག་སྨྱོན་ཀུན་ལེགས་
ཞེས་སུ་གྲགས། ། འཁོར་དུ་རིག་མ་མང་པོས་བསྐོར། ། ཁྱེད་ཀྱི་རྗེས་སུ་བདག་
བསྒྲུབ་ན། ། བྱིན་གྱིས་རློབས་ཕྱིར་གཤེགས་སུ་གསོལ། ། དག་པའི་སྣང་བ་རབ་
འབྱམས་སུ། ། ཡ་མཚན་བྱང་ཆུབ་སྤྱོད་པས་སྐྱོང་། ། རྡོ་རྗེ་སྤུན་གྲོགས་ཞེས་སུ་
གྲགས། །འཁོར་དུ་ལས་ཅན་ཕོ་མོས་བསྐོར། །ཁྱེད་ཀྱི་རྗེས་སུ་བདག་བསྒྲུབ་ན། །
བྱིན་གྱིས་བརླབ་ཕྱིར་གཤེགས་སུ་གསོལ། །ལྕང་ལོ་ཅན་གྱི་ཕོ་བྲང་དུ། །ཡ་མཚན་
ལོངས་སྤྱོད་རྫོགས་སྐུར་སྟོན། །འཁོར་ལོ་བདེ་མཆོག་ཅེས་སུ་གྲགས། །འཁོར་དུ་
དཀྱིལ་འཁོར་ཚོམ་བུས་བསྐོར། ། ཁྱེད་ཀྱི་རྗེས་སུ་བདག་བསྒྲུབ་ན། །བྱིན་གྱིས་
བརློབ་ཕྱིར་གཤེགས་སུ་གསོལ། ། ཉི་ཤུ་རྩ་བཞིའི་གནས་མཆོག་ཏུ། །ཡ་མཚན་
འཕྲིན་ལས་རྣམ་བཞི་སྒྲུབ། ། རྡོ་རྡོ་ཕག་མོ་ཞེས་སུ་གྲགས། །འཁོར་དུ་རིགས་
བཞིའི་ཌ་ཀིས་བསྐོར། །ཁྱེད་ཀྱི་རྗེས་སུ་བདག་བསྒྲུབ་ན། །བྱིན་གྱིས་རློབས་ཕྱིར་
གཤེགས་སུ་གསོལ། །བསིལ་བ་ཚལ་གྱི་དུར་ཁྲོད་དུ། །ཡ་མཚན་མཐུ་སྟོབས་རྡོ་རྗེ་
འཛིན། །ཡེ་ཤེས་མགོན་པོ་ཞེས་སུ་གྲགས། །འཁོར་དུ་དམ་ཅན་བསྲུངས་མས་
བསྐོར། ། ཁྱེད་ཀྱི་རྗེས་སུ་བདག་བསྒྲུབ་ན། །བྱིན་གྱིས་བརློབ་ཕྱིར་གཤེགས་སུ་
གསོལ། །སྐྱེ་མེད་ཆོས་སྐུའི་ཕོ་བྲང་ན། །ཡ་མཚན་འགག་མེད་རིག་པའི་རྩལ། །
ཕྱག་རྒྱ་ཆེན་པོ་ཞེས་སུ་གྲགས། །འཁོར་དུ་ཆོས་ཕུང་བརྒྱད་ཁྲིས་བསྐོར། །ཁྱེད་ཀྱི་
རྗེས་སུ་བདག་བསྒྲུབ་ན། །བྱིན་གྱིས་བརློབ་ཕྱིར་གཤེགས་སུ་གསོལ། །ཞེས་ཀྱང་
སྨྲས་སོ། །
530



ཡང་། འབྲུག་པ་སྨྱོན་པ་ཀུན་དགའ་ལེགས་པའི་མིང་ཅན་གྱི་ཁ་ལ་ཉན་ན་
འདི་ལྟར་བཤད་རྒྱུ་ཡོད། འཇིག་རྟེན་འདི་དང་ཕྱི་མའི་འདུན་མ་མི་མཐུན་
བཞིན་དུ་ བསྟན་ པའི་མི་རྣམས་གསན་པ་ཞུ། དེ་ལ་ཚེ་འདི་ བསྒྲུབས་ན་ནི།
ཆོས་བརྒྱད་ལ་མཁས་དགོས། ཆོས་ནི་དེ་ལས་ལྡོག་པའོ། །ཚེ་འདི་བསྒྲུབ་ན་ནི།
སེར་སྣ་ཆེ་དགོས། ཆོས་ནི་དེ་ལས་ལྡོག་པའོ། །ཚེ་འདི་བསྒྲུབ་ན་ཤ་ཚལ་ཆེན་པོ་
ཟ་དགོས། ཆོས་ནི་དེ་ལས་ལྡོག་པའོ། །ཚེ་འདི་བསྒྲུབ་ན་ཆང་གར་སིང་མང་པོ་
མིག་བཟི་འཁྱེར་འཁྱེར་འཐུང་དགོས། ཆོས་ནི་དེ་ལས་ལྡོག་པའོ། ། ཚེ་འདི་
བསྒྲུབ་ན་བུ་མོ་མཛེས་མ་དང་ཨེ་ར་སོལ་མོ་ཟུར་མིག་ཚག་ལྕེ་པ་རེང་རེང་བྱེད་པ་
མང་པོ་ལ། འོ་དང་མཐུན་འཇུག་བྱེད་དགོས། དམ་པའི་ཆོས་ནི་དེ་ལས་ལྡོག་
པའོ། །ཚེ་འདི་བསྒྲུབ་ན་འཁོར་གཡོག་དཔུང་བུ་རྟ་མང་པོ་སྐྱོང་དགོས། ཆོས་
ཀྱི་ཚུལ་ནི་དེ་ལས་ལྡོག་པའོ། །འཇིག་རྟེན་འདི་ཀ་བསྒྲུབ་ན་ནོར་དང་ཁ་དྲག་
བཙན་པོ་གཞན་གནོན་པའི་དྲག་ལས་དང་བསམ་རྒྱ་ཆེ་དགོས། དམ་པའི་ཆོས་
ནི་དེ་ལྟ་མ་ཡིན་ནོ། །ཚེ་འདི་བསྒྲུབ་ན་སེམས་མི་དྲན་དགུ་དྲན་འོག་འགྱུ་མང་པོ་
གཏོང་དགོས། དམ་པའི་ཆོས་ནི་གང་དུའང་དམིགས་པ་དང་བྲལ་པའོ། ། ཚེ་
འདི་བསྒྲུབ་ན་གནོད་ལན་གནོད་པས་འཇལ་ཐུབ་པ་ཞིག་དགོས། དམ་པའི་
ཆོས་ནི་དེ་ལས་ལྡོག་པའོ། །ད་དམ་པའི་ཆོས་རང་ལ་བློ་གཏོད་ན། ས་ཞིང་གི་
ཐོག་དྲངས་འཇིག་རྟེན་གྱི་བྱ་བ་ཐམས་ཅད་བློས་བསྒྱུར། རིག་པ་བཙན་ས་
བཟུང་། དགྲ་གཉེན་བར་མ་གང་ལའང་བློ་མ་གཏོད། འཇིག་རྟེན་ཆོས་་་་
བརྒྱུད་ཁོངས་སུ་བཅུག་པ་བླ་མའི་གཟུགས་སུ་འདུག་རུང༌། དེ་ཁ་ལ་མ་ཉན།
རྣམ་པ་ཐམས་ཅད་མཁྱེན་པའི་སངས་རྒྱས་མ་ཐོབ་ན་གཞན་ཅི་འགྲུབ་རུང་བློ་མི་
ཚིམ་པ་གྱིས། སྤྲད་སྤུད་མ་མང་བར་རྒྱུན་དུ་མཉམ་བཞག་ལས་མ་གཡོས་པ་གྱིས།
དེའི་རང་མདངས་བྱང་ཆུབ་ཀྱི་སེམས་དང་མ་བྲལ་གྱིས། བདེན་འཆའ་ན་དེས་
531



རང་འཐུས། དེ་ལས་ལབ་མང་ན། སྐྱག་འཇུངས་མེད་པར་འགྲོ། ཀུན་
ལེགས་ང་ནི་དེ་སྐད་ཟེར། ཡང་། བླ་མ་རང་ཅི་མཛད་རུང༌། ངེད་དང་ལོག་
ལྟ་མ་སྐྱེས་ན་གསོལ་བ་ཐེབས་པ་ཡིན། མཆེད་གྲོགས་རང་ཅི་མཛད་རུང་ངེད་
རང་གིས་སྐྱོན་ཁུར་ན་དམ་ཚིག་ཉམས་པ་མེད། ཀུན་ལེགས་ལ་གསོལ་འདེབས་
འདི་སྐད་ཀྱིས་ ཐོངས། བསྐལ་དུས་སྙིགས་མའི་སྐབས་འདི་འདྲར། ། སྐྱག་་་་་
གྲོགས་སུས་ཀྱང་བྱས་དོགས་མེད། །ཆོས་རྗེ་ཀུན་ལེགས་ལ་གསོལ་བ་འདེབས། །
བྱིན་རླབས་ཡོང་བསམ་བསམ་ངན་མ་བཏང་ཞིག ། ཆོས་དད་མང་སྟེ་ཆོས་མིན་
གྱི་འཁོར་ལོ། ། བློ་གཏད་ཐུབ་པ་ ཤཱཀྱ་ཐུབ་པ་ལས་མི་འདུག ། ཆོས་རྗེ་ཀུན་
ལེགས་ལ་གསོལ་བ་འདེབས། །མིང་གི་དབང་བསྐུར་སངས་རྒྱས་དང་མ་འཕྲད་
ན། །གཞན་དང་འཕྲད་རུང་ཆོས་བརྒྱུད་སློབ་རོགས་ལས་མི་འདུག དོན་དུ་
སངས་རྒྱས་ཐོབ་པར་ཤོག ། འོ། དེ་ཀ་རང་ཡིན་ལགས། ཐུགས་ལ་ཞོག
ཅེས་གཞིས་ཀ་རིན་ཆེན་སྤུངས་པའི་ནང་སོ་བསོད་ནམས་བཟང་པོ་ནས། ཆོས་
རྗེ་རང་ལ་གསོལ་འདེབས་ཅིག་རྩོམ་དགོས་ཟེར་བ་ལ་འབྲུག་པ་སྨྱོན་པའི་ཁ་ཆོལ་
ལགས་སོ། ། སྙིགས་དུས་འགྲོ་བའི་བླ་མ་སྤྱན་རས་གཟིགས། །བདག་སོགས་འགྲོ་
བའི་སྤྱོད་པ་གྱག་ཁྱེར་ལ། ། ཐུགས་དབྱིངས་ཁྲེལ་བའི་ཟུར་མིག་གཟིགས་མཛོད་
ལ། །ཡང་ཡང་བརྩེ་བའི་ཐུགས་ཀྱིས་འཛིན་པ་ཞུ། །བསྟན་པ་ཚུལ་བཞིན་འཛིན་
པའི་བཤེས་གཉེན་དཀོན། །ཚིག་ཀྱང་ནེ་ཙོའི་འདོན་ལྟར་འཆད་པ་མང་། །སྒོམ་
སྒྲུབ་ཚུལ་བཞིན་བྱེད་པའི་སྐྱེས་བུ་དཀོན། ། ཉོན་མོངས་ལ་ཁར་སྒྲུབ་པའི་གང་
ཟག་མང་། ། རོ་སྙོམས་ལྡོམ་བུ་བྱེད་པའི་རྟོགས་ལྡན་དཀོན། །ཟ་དགའ་ཉོ་ཆང་
སྤྱོད་ཉེས་གྲོགས་པོ་མང་། །ཕྱི་ཚིས་རང་འདོད་སྤངས་པའི་བྱང་སེམས་དཀོན། །
དམ་ཆོས་ནོར་ཕྱིར་ཚོང་པའི་བླ་འདྲ་མང་། །ཉེས་ལྟུང་ཚུལ་བཞིན་བསྲུང་བའི་
ཁྲིམས་ ལྡན་ དཀོན། ། འཕྲལ་ གང་ བཙུན་ བཙུན་ཚུགས་ ཀ་ འཛིན་ པ་ མང་། །
532



དཀྱིལ་འཁོར་ལུས་ལ་རྫོགས་པའི་སྔགས་པ་དཀོན། །བ་ཆོ་རྔ་བརྡུང་བྱེད་པ་ཤིན་
ཏུ་མང༌། ། བསྟན་དགྲ་སྒྲོལ་བའི་དཔའ་བོ་གང་ནའང་དཀོན། ། ཕ་ཚན་ནང་་
འཐབ་བྱེད་པ་ཤིན་ཏུ་མང་། ། དཀའ་ཐུབ་སྡུག་སྒུར་འཛུགས་པའི་ཆོས་པ་་་་་་
དཀོན། ། དཀོར་ནག་རབ་འབྲིང་ཐ་གསུམ་སྤྱོད་པ་མང་། ། ཆོས་པར་མིང་་་་་་
བཏགས་ཆོས་མིན་རྐྱང་པ་སྤྱོད། ། བླ་མར་མིང་བཏགས་དཔོན་ཚུགས་རྐྱང་པ་
འཛིན། ། སྒོམ་ཆེན་མིང་བཏགས་ལྐོག་ཉལ་བཙུན་མའི་ཁྱོ། ། རྟོགས་ལྡན་མིང་
བཏགས་ ཐོ་ཅོའི་ཧམ་སྤྱོད་བྱེད། ། ཧོར་འདྲར་མིང་བཏགས་མི་སྡེ་ཡུལ་ནས་་་་་
འབུད། །སྔགས་པར་མིང་བཏགས་དམ་ཚིག་བུད་མེད་འཛིན། །འདུལ་བར་མིང་
བཏགས་ བཙུན་ཆུང་འདོམས་མ་ཤུད། ། ཐབས་ལམ་མིང་བཏགས་མལ་ཕྲུག་་་་་
འཕྲེང་བ་ཁྲིད། །འདི་འདྲའི་རྣམ་ཐར་སྐྱུག་རང་བྲོ་བ་ལ། །སྐྱོ་བ་སྐྱེ་མཁན་གཅིག་
ཀྱང་མི་འདུག་གོ། ། ཁྱེད་རང་ཐུགས་ལ་གང་འདོད་ལག་ལེན་གྱིས། ། བདེ་དང་
སྡུག་བསྔལ་འབྲས་བུ་ཕྱི་མར་གསལ། །ཅེས་པ་འདི་ཡང་དཀར་པོ་ཚེ་དབང་གིས་
སྨྲས་པའོ། །བླ་མའི་སྐུ་སྐྱེ་རིན་པོ་ཆེ་ལ་དོན་གྱི་སྒོ་ནས་བསྟོད་པ། ཟབ་དོན་དོ་
ཧའི་རྦ་རླབས་ཞེས་བྱ་བ། མགོན་པོ་ཀུན་གྱི་སྒྱུ་མ་གཅིག་ཏུ་སྤྲུལ་པ་དེ་ལ་ཕྱག་
འཚལ་ལོ། ངེས་པ་དོན་གྱི་གླིང་བཞི་ཆེན་པོའི་མཐུས། །དེ་ཉིད་སྒྲ་ལ་གྲིབ་མེད་
མངོན་པར་མཐོ། །ཟུང་འཇུག་རོ་མཉམ་ཁོར་ཡུག་བཞི་ཡིས་བསྐོར། །དོན་གྱི་རི་
དབང་མཆོག་ཁྱོད་ལ་ཕྱག་འཚལ་ལོ། །ཐུབ་བསྟན་གངས་རིའི་སྤོ་ལས་གནས་
བཅས་ ཤིང༌། ། འཇིགས་མེད་སྤོབས་པའི་གཡུ་རལ་གྱིས་བརྗིད་པས། ། ལེགས་་
བཤད་སྟོང་ཉིད་ང་རོ་ཆེར་སྒྲོགས་པའི། །སྨྲ་བའི་སེང་གེ་ཁྱོད་ལ་ཕྱག་འཚལ་ལོ། །
ཡང་དག་ཆུ་གཏེར་དུ་མའི་མགོན་པོ་ཁྱོད། ། བརྗོད་མེད་བརྗོད་དོན་ནོར་བུས་
ཡོངས་གང་བས། །ངོ་མཚར་གཏིང་མཐའ་སུས་ཀྱང་དཔོག་དཀའ་བའི། ། ཡོན་
ཏན་རྒྱ་མཚོ་ཁྱོད་ལ་ཕྱག་མཚལ་ལོ། །བླ་མས་སྨྲས་པ་གང་གི་སྙིང་ཞུགས་པ། །
.533



མཐའ་དྲུག་ཚུལ་བཞི་ཕྱི་ནང་གཞན་གསུམ་འགྲོས། །དེ་བཞིན་ཉིད་ཀྱི་དོན་ལ་
ཁྱོད་དབང་འབྱོར། །འགྲན་གྱི་ཟླ་བྲལ་ཁྱོད་ལ་ཕྱག་འཚལ་ལོ། །བརྡའ་སྦྱོར་སྒྲ་
དང་བསྟན་བཅོས་རིག་པའི་ཚོགས། ། རང་རང་དོན་གྱིས་ཚིམ་མོད་ཁྱོད་ཉིད་
ནི། ། མཆོག་གི་དངོས་གྲུབ་མ་གཏོགས་ཚིམ་པ་སྤོངས། །དཔའ་བོ་ཁྱོད་ལ་གུས་
པས་ཕྱག་འཚལ་ལོ། །ཁྱོད་ཀྱིས་བསྟན་པའི་དོན་གྱིས་མི་མཚོན་དུ། ། ཀློག་འཛིན་
སྒོམ་པ་ཐམས་ཅད་དེ་ཡི་མཆོག །གཉུག་མའི་རང་བཞིན་ཀུན་ཁྱབ་ཀུན་ལས་
འདས། ། སྤྲོས་པ་མི་མངའ་སྙིང་ནས་ཕྱག་འཚལ་ལོ། ། སངས་རྒྱས་བྱང་སེམས་
སྐྲག་པ་སྐྱེ་བའི་དོན། །གཉུག་མའི་རང་བཞིན་བྱིས་པས་ག་ན་མཚོན། །ཁྱོད་ཀྱིས་
དད་ནས་བསྒོམས་པའི་ཤུགས་ཆེན་རྩལ། །དང་པོའི་མགོན་པོ་ཁྱོད་ལ་ཕྱག་འཚལ་
ལོ། ། སྟོང་པ་ཉིད་དང་སྙིང་རྗེ་ཟུང་འབྲེལ་བས། ། སྐུ་གཉིས་རང་བཞིན་དོན་དུ་
འབྲལ་བ་མེད། །སྲིད་ཞི་མི་མཉམ་མཐའ་ལ་མི་གནས་པའི། །འགྲོ་བའི་མགོན་པོ་
ཁྱོད་ལ་ཕྱག་འཚལ་ལོ། །ཆོས་ཀུན་རང་རང་སོ་སོར་དོན་འབྲེལ་ལ། །མདོ་སྔགས་
རྒྱ་མཚོ་གཅིག་ཏུ་འདོམས་པ་དང༌། །དུ་མར་འབྱེད་ན་ཚང་མ་ནོར་བའི་སྐྱོན། །
རྒྱས་འགྲོལ་མཁན་པོ་ཁྱོད་ལ་ཕྱག་འཚལ་ལོ། །དེ་ལྟར་གསོལ་བ་བཏབ་པའི་བྱིན་
རླབས་ཀྱིས། ། ངེས་དོན་རྒྱ་མཚོའི་དབུས་སུ་ཕྱིན་པ་དང་། ། ཟབ་རྒྱས་ནོར་བུ་
བདག་གི་ལག་རྩེར་ལོན། །སྙིང་པོ་དོན་གྱིས་འགྲོ་རྣམས་ཕྱུག་པར་ཤོག ། ཅེས་
པ་འདི་ཡང་། རྣལ་འབྱོར་པ་ཀུན་དགའ་ལེགས་པའི་དཔལ་འབྱོར་གྱིས་སྐུ་སྐྱེ་
རིན་པོ་ཆེ་འཇམ་དཔལ་དབྱངས་ཆོས་ཀྱི་གྲགས་པའི་ཞལ་སྔར་བསྟོད་ཅིང་གསོལ་
བ་བཏབ་པའོ། །
ན་མོ་བཛྲ་ཝཱ་ར་ཧི། ཤར་རིའི་ཕྲག་པ་ནས་ཆས་ཟིན་པ། །གླིང་བཞི་འོད་
དཀར་གྱིས་བཀང་ཡོད་དོ། །ཁྱག་རུམ་ཐམས་ཅད་ཆུ་རུ་བཞུ་རུད་བཏུབ་པ་ཙམ་
འདུག་སྟེ། །ནམ་ཟླ་དུས་ཀྱི་དམ་ཚིག་ཡིན་པས་ལྷོད་དེ་བཞག་ཡོད་ཉོག་ཁྱོང་། །
534



ཁྲི་གདུགས་ཉི་མའི་རྣམ་ཐར་ཡིན་པས་སྐྱོང་ཞིང་སྡོད་ཡོད། །སྣང་བ་བདེ་མོ་ཅིག་
ང་ཡིས་བྱའོ་གྱིས་ཨང༌། གངས་དཀར་ཏི་སེ་ནས་ཆས་ཕྱིན་པ། ། རྒྱ་མཚོ་ཆེན་པོ་
རུ་འཁྱིལ་ཟིན་པ། །གླིང་བཞི་གླིང་ཕྲན་དུ་ཆུ་མཚོ་རུ་དཀྱིལ་རུང་བཏུབ་པ་ཙམ་
འདུག་ སྟེ། ། རྟ་གདོང་རྒོད་མའི་དམ་ཚིག་ཡིན་པས་ལྷོད་དེ་བཞག་ཡོད་ཉོག་
ཁྱོང༌། །ཆུ་བོ་ཆེན་པོའི་རྣམ་ཐར་ཡིན་པས་སྐྱོང་ཞིང་སྡོད་ཡོད། ། སྣང་བ་བདེ་མོ་
ཅིག་ ང་ཡིས་བྱའོ་ གྱིས་ ཨང་། སྣེ་གདོང་དགའ་ ལྡན་ རྩེ་རུ་འཁྲུངས་ ཟིན་པ།
ཤིང་སྒོ་འདྲ་འཛུགས་པའི་རྒྱལ་པོ་དེ་ཁྱེད་རང་ཡིན་པ། མ་རུངས་དགྲ་བོ་ཚོ་
ཆམ་ལ་འབེབས་ན། འབེབས་ རང་བཏུབ་ པ་ཙམ་གདའ་སྟེ། དང་པོ་་་་
གཡོག་པོ་རྐང་མར་འདུག་པས་ཐུགས་ཀྱིས་མ་ཕོད་ལྷོད་དེ་བཞག་ཡོད་ཉོག་་་་
ཁྱོང་། །མི་དབང་གོང་མའི་རྣམ་ཐར་ཡིན་པས་སྐྱོང་ཞིང་སྡོད་ཡོད། །སྣང་བ་བདེ་
མོ་ཅིག་ང་ཡིས་བྱའོ་གྱིས་ཨང་། །འབྲུག་དང་ར་ལུང་བླ་མའི་གདན་སར་འཁྲུངས་
ཟིན་པ། །དལ་འབྱོར་ཚང་བའི་མི་ལུས་ཐོབ་ནས། །ས་ཆ་ཡུལ་ཕྱོགས་གཅིག་ཏུ་
བསྡད་ཀྱང་ལྟོ་གོས་འཕྱིད་པ་ཙམ་འདུག་སྟེ། ། ད་དུང་རྒྱལ་ཁམས་ཕྱོགས་མེད་
སྐོར་དུ་འགྲོ་དགོས་ཡོད་དོ་ཉོག་ཁྱོང་། །ཀུན་དགའ་ལེགས་པའི་རྣམ་ཐར་ཡིན་
པས་སྐྱོང་བཞིན་སྡོད་ཡོད། །སྣང་བ་བདེ་མོ་ཅིག་ང་ཡིས་བྱའོ་གྱིས་ཨཱ། །ཚེ་འདིའི་
བྱ་བ་ཀུན་བཏང་ཟིན་པ། །གནས་ལུགས་གཤའ་མ་དེ་རྟོགས་ནས། །ཉོན་མོངས་
རྣམ་རྟོག་བཅད་ནས་གཅོད་རུང་གཅོད་རང་བཏུབ་པ་ཙམ་གདའ་སྟེ། ། གདོད་
མའི་མགོན་པོའི་རོལ་པར་འདུག་པས་ལྷོད་དེ་བཞག་ཡོད་ཉོག་ཁྱོང་། ། སེམས་
ཉིད་ཆོས་སྐུའིརྣམ་ཐར་ཡིན་པས་སྐྱོང་ཞིང་སྡོད་ཡོད། ། སྣང་བ་བདེ་མོ་ཅིག་ང་
ཡིས་བྱའོ་གྱིས་ཨང་། ། ཞེས་གཞིས་ཀ་བསམ་འགྲུབ་རྩེའི་ཀླུ་ཚལ་དུ་ཕོ་གཞོན་གྱི་
ཁྲོམ་ མང་པོ་ཚོགས་ནས་ཆང་དམག་བརྒྱབ་ དགའ་གཞས་བྱས་པའོ། ཡང་།
བཞུ་མར་གསལ་ཀྱང་རྒྱུ་སྣུམ་དགོས། ། གནས་ལུགས་གསལ་རུང་ངོ་སྤྲོད་་་་་་་
535



དགོས། །རྣམ་རྟོག་ཉུང་རུང་དྲན་འཛིན་དགོས། ། ལྟ་བ་མཐོ་རུང་རྟོགས་ པ་་་
དགོས། ། སྒོམ་པ་བཟང་རུང་དམིགས་མེད་དགོས། ། སྤྱོད་པ་ཞིབ་རུང་བློས་་་་
བཏང་དགོས། ། འབྲས་བུ་ཐོབ་རུང་འཕྲིན་ལས་དགོས། ། ཕ་ཡུལ་སྤངས་རུང་
ཞེན་ལོག་དགོས། །འདི་ཡང་ཀུན་དགའ་ལེགས་པའི་མགྲིན་པ་ལས་སོ། །
ཨོཾ་སྭ་སྟི་སིདྡྷཾ། །དེ་ཡང་གངས་རིའི་ཁྲོད་ན་འཕགས་པ་ཐུགས་རྗེ་ཆེན་པོའི་
འཕྲིན་ལས་སྐྱོང་བ་ཆོས་རྗེ་ཁུ་དབོན་གྱི་གདན་ཁྲི་བཅས་པའི་ས། བྱང་ཆུབ་བདེ་
ཆེན་གླིང་གི་གཡམ་སྒྲོམ་དཀར་པོའི་བསམ་གཏན་གྱི་ཁང་པར་དཔོན་སློབ་རྣམས་
ཞི་བྱེད་ཀྱི་ཁྲིད་ཆོས་མཚམས་ཁོག་ནས་བསྐྱངས་པའི་ཚེ། གཞན་ཡང་རྐྱེན་གྱི་
རྣམ་གཡེང་གི་རྒྱུན་གཅོད་པའི་ཕྱིར་མཚམས་མལ་གྱི་ཕྱོགས་བཞིར་ཐོ་རེ་བརྩིགས་
པའི་ཐོ་ཡིག་འདི་བཀོད་དོ། ། ཤར་དུ། སྐྱེས་པའི་ཐ་མ་འཆི་བའི་ལོ་རྒྱུས་ཐོས། །
འདུས་པའི་ཐ་མ་འབྲལ་བར་མཐའ་མཚམས་མེད། །བྱས་ཆོས་ཚེ་འདིས་བསླུ་བར་
མང་མཐོང་བས། ། ཕྱོགས་ནས་མ་བྱོན་གཞན་ལའང་དེ་སྐད་གསུངས། ། ལྷོ་ཡི་ཐོ་
ཡིག་ལ། གཡེང་བའི་སེམས་ཀྱིས་དལ་འབྱོར་ལུས་བསྐྱེད་ནས། །ཟིན་མེད་བྱ་
བས་རྣམ་ཀུན་བྲེལ་བར་གྱུར། །ད་ནི་རང་གི་སེམས་ཉིད་རང་གིས་བརྟག །
ཕྱོགས་ནས་བྱོན་རྣམས་གཞན་ལ་དེ་སྐད་གསུངས། ། ནུབ་ཀྱི་ཐོ་ཡིག་ལ། ཚུལ་
ཁྲིམས་ཞིང་ལ་བྱང་སེམས་སོ་ནམ་བྱས། ། གསང་སྔགས་དོན་གྱི་འབྲས་བུ་སྨིན་
དུས་འདིར། །རྣམ་གཡེང་འདོད་པའི་གདུལ་གང་ད་གར་སོང་། ། ཁྱོད་ཀྱང་མ་
བྱོན་གཞན་ལའང་དེ་སྐད་སྨྲས། །བྱང་གི་ཐོ་ལ། སྡུག་བསྔལ་ཞི་བར་བྱེད་པའི་
དམ་པའི་ཆོས། ། གཞན་ཕན་བརྩེ་བ་ཆེན་པོའི་དོན་དུ་བཤད། ། རང་གཞན་་་་
འཁོར་བའི་ཆོས་ལུགས་སྤོང་དུས་འདིར། །ཁྱེད་ཀྱང་མ་བྱོན་གཞན་ལའང་དེ་སྐད་
གསུངས། །ཞེས་དང་། དབུས་ཀྱི་སྒོ་ཡིག་ལ། རླབས་ཆེན་སྤྱོད་པའི་བླ་མ་མ་
གཏོགས་པ། །ནམ་ཡང་མཚམས་ལས་མི་འདའ་བཅས་པ་ཡིན། །གཞན་མ་ཡིད་
536



ཐག་གཅོད་པར་མ་མཛད་པར། །དགོས་བྱེད་གལ་ཆེ་བྱུང་ན་བུག་སྒོ་བརྡུངས། །
ཞེས་སྦྱར་རོ། །རྣལ་འབྱོར་ཀུན་དགའ་ལེགས་པ་ངས། ཡར་སྟོད་བསམ་འགྲུབ་
བདེ་ཆེན་ཕྱོགས་ལ་ཕྱིན་ཙ་ན། འབྲོག་པ་མང་པོ་ཁྲལ་ཆོག་ཞུ་བ་ཡིན་ཟེར་བ་ལ།
ཁྲལ་ཆག་ལ་བཅུ་བྱུང་ནས། འདིས་མི་ཆོག་ལེ་མང་པོ་དགོས་ཟེར་ཞུ་བ་ནན་
གྱིས་འབུལ་འདུག་ལ། ངས་དེ་ཙམ་གྱིས་ཆོག མི་ཡོང་བཞིན་དུ་ཞུ་བ་ནན་
གྱིས་འབུལ་ན་དཔོན་གཡོག་རེ་འཁང་གི་རྒྱུ་ལས་མེད། འཁང་གིས་ཀྱང་དེ་ཙམ་
ལས་དཔོན་ཨེ་བྱེད་མི་ཤེས། ཁྱེད་རང་ཚོ་ཡང་དེ་ཙམ་ལས་ཚེ་ནམ་ཐུབ་ཅི་ཤེས།
དེ་བས་ཁྲོམ་ ཐོག་ཆོད་དུ་རྟ་ཁ་འཐེན་ཟེར་བ་ཡིན། དེ་ཙམ་ན་ཚོད་ཟིན་ན་
ལེགས་པོ་ཡོང་བྱས་པས། ཁོང་རྣམས་ན་རེ། ཁྱེད་རྒྱལ་ཁམས་རྐྱང་པ་འགྲིམ་
པ་དང་ངེད་མི་འདྲ། ངེད་ཚོ་བསྟན་སྲིད་དང་འཛའ་ཟན་གྱི་དཔེ་ཡིན་པས།
འཆི་འཆི་འདྲ་བའི་ལྷ་ཆོས་དང་། སྡོད་སྡོད་འདྲ་བའི་མི་ཆོས་ཟེར་བ་ཡིན་པས།
ཞུ་བ་འབུལ་དགོས་ཟེར། ངས་འོ་ན་ཁྱོད་ཚོ་བརྟན་དུ་སྡོད་པའི་གྲབས་བགྱིས་
ཨང་ཟེར་བ་བྱས་ནས། མགུར་འདི་བླངས་སོ། ཨ་ཧོ་ཡ། ཀ་ལིང་ཀ་སོགས་
རྒྱལ་པོའི་མངའ་ཐང་ལ། །ཁ་ལོ་བསྒྱུར་ཞིང་བདེ་སྐྱིད་འཛོམས་ན་ཡང༌། །ག་ལུར་
སྡོད་པའི་དབང་མེད་ངེས་པར་འཆི། །ང་ཡིས་འཁོར་བའི་བདེ་སྡུག་གློག་ལྟར་
མཐོང་། །ཅ་ར་གཅིག་པུར་བསྡད་ཀྱང་འཆི་བ་ཡོང་། །ཆ་མེད་ཡུལ་དུ་ཕྱིན་ཀྱང་
འཆི་བ་ཡོང་། ། ཇ་སོགས་ལོངས་སྤྱོད་འཛོམས་ཀྱང་འཆི་བ་ཡོང༌། ། ཉ་ལྟར་ཆུ་
ནང་བྲོས་ཀྱང་འཆི་བ་ཡོང་། ། ཏ་ལའི་ལམ་དུ་ཞུགས་ཀྱང་འཆི་བ་ཡོང་། ། ཐ་མ་
རབ་འབྲིང་ཀུན་ལའང་འཆི་བ་ཡོང་། །ད་ལྟ་མི་ལུས་ཐོབ་ཀྱང་འཆི་བ་ཡོང༌། །ན་
རག་དམྱལ་བ་ཚོ་ལའང་འཆི་བ་ཡོང་། །པ་རེ་ལུས་ལ་ཆགས་ཀྱང་འཆི་བ་ཡོང་། །
ཕ་རོལ་དབང་དུ་འདུས་ཀྱང་འཆི་བ་ཡོང་། །བ་གླང་དུད་འགྲོ་སོགས་ལའང་འཆི་
བ་ཡོང་། ། མ་རིག་རྨོངས་པར་བསྡད་ཀྱང་འཆི་བ་ཡོང་། །ཙ་ར་སྤྱོད་པ་སྐྱོང་ཡང་
537



འཆི་བ་ཡོང་། ། ཚ་ཟེར་ཅན་ལུས་ཐོབ་ཀྱང་འཆི་བ་ཡོང་། ། ཛ་ལང་གདོལ་སྤྱོད་
བྱེད་ཀྱང་འཆི་བ་ཡོང༌། ། ཝ་ལྟར་ས་ཕུག་ཡིབ་ཀྱང་འཆི་བ་ཡོང་། །ཞྭ་ལྟར་ཀུན་
གྱིས་ཁུར་ཀྱང་འཆི་བ་ཡོང་། ། ཟ་མ་མ་ནིང་བྱས་ཀྱང་འཆི་བ་ཡོང་། ། འ་ཅག་
ཐམས་ཅད་ཚོགས་ཀྱང་འཆི་བ་ཡོང་། ། ཡ་མཚན་གྲུབ་པ་ཐོབ་ཀྱང་འཆི་བ་་་་
ཡོང་། ། ལ་ལུང་བརྒལ་ནས་བྲོས་ཀྱང་འཆི་བ་ཡོང་། ། ཤ་ཁྲག་གདོས་བཅས་འདི་
ལ་འཆི་བ་ཡོང་། ། ས་གསུམ་གང་དུ་སྐྱེས་ཀྱང་འཆི་བ་ཡོང་། ། ཧ་ཅང་རྫུ་འཕྲུལ་
ཐོབ་ཀྱང་འཆི་བ་ཡོང༌། ། ཨ་ཀྱང་ཀུ་རེ་ཞུས་སོ་གང་དགྱེས་མཛོད། །གཏན་དུ་
སྡོད་དབང་ཡོད་དོ་ཕྱི་ཚིས་མཛོད། །ཐེག་ཚད་ཁུར་རྒྱུ་ཡོང་ངོ་ཟས་ནོར་གསོག།
བསྡེབས་ནས་འགྲོ་རྒྱུ་ཡོང་ངོ་འཁོར་གཡོག་སྐྱོང་། ། ལས་འབྲས་མི་བདེན་རྐུབ་
ཚུམ་སྦ་ར་སྡོམས། །བདེ་སྐྱིད་བཟོ་བསོད་རེ་བའི་གཡོག་རིགས་ཚོ། །གཡོག་ཚིག་
མི་བྱེད་དཔོན་ངན་སྒོ་དྲུང་དུ། །རྐུབ་ཏུ་མཆུ་ཏོ་ཆུག་ལས་སྒུགས་ཤིག་སྲང་། །
རྣལ་འབྱོར་ཀུན་ལེགས་ཁོ་ནས་དེ་སྐད་ཐལ། ། ཕྱུག་པོ་སེར་སྣ་ཅན་ཚོ་ཐུགས་ཁག་
མེད། །ཧུང་ལ་ཕོག་ན་མེ་ལྕེ་འཕྲོ་བར་འགྱུར། །བྱམས་པའི་ཆུ་འཛིན་གཡོས་པས་
བསིལ་བར་ཤོག །ཅེས་སྨྲས་པས། དེ་ཡང་བདེན་ཟེར་ཁུན་ཤུ་ཤུ་བསྡད་སོང་། །
ཡང་། རྣལ་འབྱོར་ཀུན་ལེགས་འབྲོག་སྒ་འདྲ་ན་དབོན་ས་ཚེ་དབང་མས་
ཚེས་བཅུའི་མཆོད་པ་ལ་གདན་དྲངས། རྐང་བྲོ་གླུ་གཞས་འདྲ་བྱས་བསྡད་ཡོད་
པས། སྐབས་ཤིག་ན། བརྒྱ་དབོན་པདྨ་དང་སྒ་འདྲ་བ་ཅིག་སྔར་རྟ་ཚོང་བྱས་
པ་ལ། བརྒྱ་དབོན་པདྨ་ཟེར་དུས། རྟ་དེ་ལ་སྐྱོན་ཅིག་འདུག་པས་སྐྱོན་བཙོང་
བྱས། ངའི་བུའི་མགོ་བསྐོར་བས་འདི་ལ་ཁྲིམས་ལ་ལུགས་ཞུ། ཡང་ན་རྟ་ཚོང་
སློག་ཟེར། དེར་སྒ་འདྲ་བ་དེས། དེ་བཞིན་འདུག་ན་ཚོང་སློག་ཞོ་གང་གྱིས་ལ་
སློག་པ་དེ་ཡིན། གལ་ཏེ་ཚོང་སློག་ཞོ་གང་གི་དཔེ་སྲོལ་མེད་ཟེར་ན། འོ་ན་ཇོ་
བོ་པདྨ་རང་གི་ཚོང་སློག་ཞོ་གང་གི་མིང་མ་གཏོགས། དོན་འདིའི་འཇལ་ལན་
538



སྔར་བྱས་པ་ཡོད་རིགས་དག་པ་ཐོན་བྱས་པས། དག་པ་ཡང་མ་བསྐྱལ། ཚོང་
སློག་ཡང་ཚང་མ་མི་སྲིད་ལགས་ཟེར། ཡང་སྒ་འདྲ་བ་རྣམས་ལུང་པས་སྤྱི་རུབ་
བརྒྱབ་ནས། བརྒྱ་དཔོན་ལ་འགྲོ་ཚོད་ཀྱི་ཁ་རུབ་བྱས་ནས། འོ་ན། གཙོ་
བོར་བླ་མ་ཟོག་པོ་འདི་ཚོ་ཁ་ནས་ཐོན་རྩིག་པའི་ཆོས་བཤད་ནས། ཆོས་ཡོན་
དང་དབང་ཡོན་ལེན་པ་འདི་རྣམས་ཀྱིས་ཡོན་བདག་དང་། གྲྭ་པ་ཆེ་བ་ཤེས་
རབ་ཆུང་བ་འདི་རྣམས་ཀྱིས་མགོ་སྐོར་བ་ཡིན་ནམ་མིན། སློབ་མ་དད་པ་ཏིལ་
འབྲུ་ཙམ་མེད་པས། མིག་བཙུམ་ ཐལ་མོ་སྦྱར། བླ་མ་མཁྱེན་ཟེར་བ་འདི་
རྣམས་ཀྱིས་བླ་མ་མགོ་སྐོར་བ་ཡིན་ནམ་མིན། དཔོན་པོས་མདའ་སྟག་འཐབ་ལ་
བརྟེན་གསོ་བྱིན་ནས་མདའ་རྡོ་འཛད་འཇུག་པ་འདི་གཡོག་པོ་མགོ་སྐོར་བ་ཡིན་
ནམ་མིན། གཡོག་དཔོན་ཞེན་ཏིལ་འབྲུ་ཙམ་མེད་པས་ཕྱག་ སྒུག་པ་རེ་དང་
འདན་ཤིག་བྲད་ནས་མཁས་ཁྱད་ཀྱི་ལྟོ་གོས་འཕྱིད་པ་འདི་དཔོན་པོ་མགོ་སྐོར་བ་
ཡིན་ནམ་མིན། ཆུང་ནས་ནུ་མ་དང་ལྟོ་གོས་ཀྱིས་བསྐྱངས་པའི་བུ་མོས་ཨ་མ་ཨ་
མ་ཟེར་ནས་མཁས་ཁྱད་བྱས། ཨ་མའི་མགོ་ལུས་པགས་གསུམ་གྱི་རྒྱན་གོས་ཁྱེར་
ནས་མི་དོན་མེད་ཀྱི་གཡོག་ལ་འགྲོ་བ་ཨ་མ་མགོ་སྐོར་བ་ཡིན་ནམ་མིན། ཨ་ཕས་
ཕྱི་ནོར་རྫས་དང་ཨ་ཅང་ཆེ། བུ་སྐྱེས་པའི་དགའ་ཚོར་གཅིག་པུ་ལ་སངས་རྒྱས་
ཐོབ་པའི་འདུ་ཤེས་ལས་ལྷག་པ་བྱས་ནས། ཁོས་མི་གཞན་གྱི་བུ་མོ་དང་བསྡོངས་
ནས། ཕ་མ་རྒས་ ཁར་ ཡིད་ ཐག་ རྩ་ བ་ནས་ གཅོད་པ་འདི་ཅི་ཡིན་པ་འདུག
སྔགས་བོན་ཚོས། ཆོས་སྐྱོང་དང་སྡེ་བརྒྱད་ལ་གཏོར་ཆུང་མཛུག་གུ་ཙམ་རེ་དང༌།
ཤིང་ལ་སྣལ་མ་མི་བཀྲ་དགུ་བཀྲ་རེ་སྤྲུས་པ་མདོས་སུ་མིང་བཏགས་ནས། མཚན་
ཉིད་གང་ཡང་མ་ཚང་བའི་ལིངྒ་རེ་བྲིས་པ་སྒྲོལ་ཚུལ་གྱིས། དམིགས་པ་ལྟ་ཞོག་
ཚིག་ཆ་ཡང་གསལ་དག་མགོ་མི་ཐོན་བཞིན་དུ། རལ་པ་སྤྲུག་སྤྲུག་མིག་རུ་གཟེང་
གཟེང་རྔ་གོག་དང་རོལ་སིལ་མི་འགྲིག་བཞིན་དུ་རྡབ་རྡབ་ཟེར་བརྡུང་བ། ཡོན་
539



བདག་གབ་ཅི་བྱིན་ཡོང་བསམ་པ་རྣམས་ཀྱིས་ཡོན་བདག་དང་ལྷ་འདྲེ་གཉིས་ཀའི་
མགོ་སྐོར་བ་མ་ཡིན་ནམ། ཆོས་ཐམས་ཅད་བློ་འདས་བརྗོད་པ་དང་བྲལ་བའི་
དོན་ཡིན་པ་ལ། མཚན་ཉིད་པ་འདི་ཆོས་དོན་མི་དགེ་མེད་པ་ལ་མིང་བཏགས།
ཚིག་ལྷད་མེད་པ་ལ་ལྷད་བཅུག ཀུན་རྫོབ་རྒྱུ་འབྲས་ཐམས་ཅད་མེད་བཞིན་
སྣང་བ་ཆུ་ཟླ་ལྟ་བུ་བདེན་གཉིས་ཟུང་དུ་འཇུག་དགོས་རྒྱུ་ལ། ཡ་བྲལ་ཚིག་གི་
མདུད་པ་ལ་ལྟ་བའི་བུ་བཅོལ་བ། སངས་རྒྱས་ཀྱི་ཆོས་ཉིད་ལ་སྒྲོ་བཀུར་འདེབས་
པ་འདི་ཚོས་རང་མགོ་རང་གིས་སྐོར་བ་མིན་ནམ། ད་ལྟ་དབུས་པའི་ཚོང་པ་
ནས་ཁ་མི་སྐོམ་པ་ལ་ཆུ་བླུད། ནས་མི་འཁྱག་པ་ལ་ཕུབ་མའི་གོས་ གཡོགས།
ནས་ལ་དགྲ་མེད་པ་ལ་གྲ་མའི་མདུང་སྐུར། ནས་ལ་ཁྱི་མི་ཡོང་བ་ལ་ལག་པར་རྡོ་
སྤྲད་པ་འདིས། འབྲོག་པའི་མགོ་སྐོར་བ་མིན་ནམ། ཡང་འབྲོག་པས་བལ་
སྐམ་གྱིས་དོགས་ནས་ཆུ་ལྕག་བྲན། བལ་ལྷགས་པས་ཁྱེར་གྱིས་དོགས་ནས་ས་ཕྱེ་
བརྒྱབ། མར་ལ་ཚིལ་ལུའི་དཔུང་རྒྱབ་བཅོལ་བ་འདི་ཚོང་པ་མགོ་སྐོར་བ་མིན་
ནམ། གནས་པོས་བོད་འབྲོག་གཉིས་ཀ་ལ་མེད་པ་བཅོས་ནས་ཁོ་རང་གི་ལེན་
དུས་བྲེ་ལག་པས་སྐྱོར་ནས་ཁྱེར། མི་ལ་འཇལ་དུས་བྲེ་ཁ་བྲུས་ནས་རྒྱག་པ་འདི་
བོད་འབྲོག་གཉིས་ཀའི་མགོ་སྐོར་བ་མིན་ནམ། འདི་རྣམས་ལ་ཁྲིམས་ལུགས་
གཅོད་མཁན་འདུག་ན། ངེད་སྒོ་འདྲ་བ་རྣམས་ཀྱང་ཡུལ་ཁྲིམས་མི་ཁུར་ཁ་མེད་
ཀྱི། གཞན་ཡང་རྟ་སྡོད་པའི་སྐོར་ལ། ནོར་ལྷ་འདྲ་བ་ལ་བདག་པོ་འདྲེ་འདྲ་བ་
དགོས་ཟེར་བ་ཡིན། མིའི་ནོར་བཅོལ་པོ་བླངས་ནས་བོར་ན། བཅོལ་པོ་ལེན་
མཁན་ཁོ་རང་ལ་རྩད་གཅོད་མཛོད། དེང་སང་ཕ་སྙིང་བུས་བརྐུ་བའི་སྐབས་
འདིར་མཚོན་ན། ར་སོགས་དཔོན་མགོན་གླང་ཤ་ཞིམ་ཟེར་བ་དཔེར་འདུག་
པས། ངེད་སྒོ་འདྲ་སྤྱི་པའི་མ་ཎིའི་དོམ་ལེན་བཤགས་ཡིག་འདི་བདེན། རི་མི་
བཟུང་ཐུབ་ཀྱི་མནའ་བསྐྱལ་སོང་ན། ངེད་སྒོ་འདྲ་བས་རྟ་བཅུ་སྤྲོད་ནུས་ཟེར།
54.0



དེར་ཁོང་ཚོའི་ཞུ་ཚིག་ལ་དཔོན་ས་གོང་མ་ཡང་ཐུགས་འུར་ནས་གཅོད་རྒྱུ་མ་་
མཛད། དེའི་ཚེ་ལྷ་རི་གྱང་ཐོ་ཕྱོགས་ནས་བྱོན་པའི་བཀའ་ལུགས་ཀྱི་དགེ་བཤེས་
བཟང་ཉམས་ཅན་བརྒྱད་གྲ་ཞིག་ཆུ་ཚན་ལ་འདུག་པ་ཡང་། ཁྱི་ཉམས་སྤྲང་པོས་
ལོན་ནས་རྒྱུག་པ་ཕྲེད་འཁུར་བྱས། ཁོང་ཚོ་ལ་གོང་ནས་སྤྱན་ཟུར་ལོག་པ་ཤེས་
ནས། སྦ་འཁར་དང་བེར་ལྕག་ཁྱེར་ནས་སྒྲ་འདྲ་བ་རྣམས་ལ། ཁྱེད་རྣམས་ཀྱི་
རྟ་ཚོང་གང་ཡིན་ཅི་ཡིན་ཀྱང་། ངེད་ཚོ་ཆོས་པའི་བླ་མ་ནས་བོན་གཏོར་ལྷགས་
ཁྱེར་མཁན་ཡན་ལ་ངན་བཤགས་བྱེད་པ་འདི་མི་འདྲ། ལྷག་པར་ངེད་ཆོས་པ་
ཁྱེད་ཚོའི་གཤིན་དགེ་གསོན་དགེ་ལེན་པ་ལ་མ་ཡོང་ན་ནི་འཕངས། ཡོང་ན་ནི་
ཤ་མར་འཚོ་རྫས་དང་འབུལ་བ་གནངས་ཆེ་ཚད་མཛོད་སྦུགས་སུ་སྦས། ཤི་རྒྱར་
དང་ཕུབ་ཙམ་དང་བལ་རས་སྣམ་ཚལ་འདྲེ་འདོན་པ་ཡིན་མོད། ངེད་ཚོའི་བྱེད་
ལུགས་ཀྱང་ལབ་ཚོད་ལ་ཉ་རྡོར་ཡིན་པས་བཏུབ། དོན་དུ་ཁྱེད་ཚོས་རྒྱལ་ཁྲིམས་
དང༌། ཆོས་པའི་ལུགས་གཉིས་ཀ་ལ་བཤགས་བྱེད་པ་འཚང་ཆེ་ཟེར། རྡོ་དང༌
བེར་དབྱུག་ཐེབས་ཚད་རྒྱག་ཏུ་བྱུང་བ་ལ་ངེད་དཔོན་སློབ་ནས་སྤྱིར་སྒ་འདྲ་བ་
རྣམས་སྦྱིན་བདག་ ཤ་ཆང་གི་འབུ་ཡིན་པ་དང་། སྒོས་སུ་ཁོང་ཚོས་ཆོས་པ་ལ་
གནས་ཚུལ་བརྗོད་པས་མཚང་ལ་ཕོག་པ་མ་གཏོགས། སྐྱོན་རྐྱང་པ་བརྗོད་པ་མ་
ཡིན་འདུག་པ་ནས་བར་མཚམས་བྱས། ཁྱེད་ཆོས་པ་ཚོ་ཡང་བཟོད་པའི་ཡུལ་
མེད་ན། བཟོད་པའི་གོ་ཆས་དགོས་པ་མེད། དེ་ཙམ་རང་རེ་ཚོ་ལ་སེམས་ལ་
ལྕག་འདེབས་སུ་འགྲོ་བ་ཡིན་མོད་ད་ཞལ་རོག་བཞུགས། ཁྱེད་སྒོ་འདྲ་བ་ཡང་།
གཡོག་རྒྱུགས་ནས་དཔོན་ལ་འཁྲིལ་བ་འདིས་བྱས་ན་མི་ཡོང་། གོང་ནས་བཀས་
བཅད་ལ་ཉན་དགོས། གླང་པོ་རྒྱུགས་ཀྱང་སེང་གེ་ལ་དོ་མི་ཕོད། ཆོས་པ་
ཐབས་རྡུག་ཀྱང་མི་ནག་པས་བརྙས་མི་རུང་བས་རིང་ཚོད་བཟུང་ལ་བཞུད་བྱས་
པས། གོང་ན་འོ་ན་རྟའི་གཅོད་རྒྱ་ཁྱོད་ཀྱིས་གྱིས་ཟེར། འོ་ན། ཁྱེད་གཉིས་
541



ཀྱི་ལན་རྩ་རྟ་དེ་ཡིན་འདུག་པས་གོང་ལ་འཕུལ། དེ་ནས་བརྗོད་མེད་གྱིས་བྱས་
པས། གཉིས་ཀས་རྟ་དེ་ཚོ་མ་ཐོབ་ཟེར་ཉན་མ་འདོད། འོ་ན་ཟློས་པའི་གཞི་
མེད་ན་ལབ་པའི་བཤགས་ཟད་པས་ད་རེས་རྟ་འདི་རང་མེད་པ་གྱིས་བྱས། ངེད་
ཀྱི་མཆེད་གྲོགས་ལེགས་བཤད་ལ་འཁར་གསུམ་སྔོ་ལྕག་ཅིག་ཡོད་པ་དེ་བཏོན་ནས་
རྟའི་རྒལ་པ་བཅད་པས་ཤི་སོང་། ཁོང་དཔོན་གཡོག་ཚོ་ནི་ཅང་མི་ཟེར། མིག་
ཕར་རིག་ཚུར་རིག་ལྟ་འདུག ལྷ་རིའི་དགེ་བཤེས་ཚོ་ན་རེ། ཁྱེད་རྣལ་འབྱོར་
པའི་ཆ་ལུགས་བྱས། འཁོར་ཁྲིད་ནས་སྦྱིན་བདག་གི་དད་ཟས་ཟ་བ་ལ་ངོ་མི་ཚ་
བར་ཉོན་མོངས་ཁ་རྒྱལ་གྱིས་རྟ་བསད། ངེད་ཚོས་ཆོས་པ་སྤྱིས་ལུང་བསྲངས་པ་
ལ་བཟོད་པ་མི་ཁྱག་པ་ནི་བཤགས་ཐབས་ཧ་ཧ་བཟོ་ལྟ་ལ་ལྟོས་དང་ཟེར་གཤེ་སྨད་
བྱེད་དུ་བྱུང་བ་ལ། ང་ཡང་ཚིག་པ་ལོག ང་བཅོས་མའི་ཚུལ་འཆོས་མ་བྱས་
ཏེ། །ཉོན་མོངས་རང་དགར་ཤོར་མ་མྱོང་། ། གནས་ལུགས་ལྟ་བ་མ་རྟོགས་ཏེ། །
འཁོར་འདས་གཉིས་སུ་འཛིན་མ་མྱོང་། ། སེར་གོས་རྣལ་མ་མི་བདོག་ སྟེ། ། ཡེ་
བསྲུང་དམ་ཚིག་དང་བྲལ་མ་མྱོང༌། །ཆོས་ཉིད་གཞི་ལ་མ་འབྱོར་ཏེ། །སྨྱོན་པའི་
ཐོ་ཅོ་བྱེད་མ་མྱོང་། །ཡོན་སྦྱོང་ཆོས་སྤྱོད་མ་བྱས་ཏེ། །དད་ཟས་དུག་དང་བསྲེས་
མ་མྱོང་། ། ལུས་བསྲུངས་དམ་ཚིག་མི་རེ་ཡོད། ། སྒོ་གསུམ་ཡན་པར་འཆོར་མ་
མྱོང༌། །རྟ་རྒན་གང་འགྲོའི་གནས་ལ་བཞུད། །བྱས་མདའ་དོང་དེ་ཡར་གནམ་ལ་
འཕངས་པས་ཉི་ཟེར་ལ་ལྡིང་དེ་བསྡད་སོང་། དེ་ནས་དགེ་བཤེས་ཚོ་དང་ཡོན་
མཆོད་རྣམས་འཁྲུགས་པ་ཞི་ནས། གཞིས་བྱེས་སྦྲགས་ནས་ཆང་བན་བཅུ་ཙམ་
གཏད། ཨ་ཀྱང་ད་རེས་ཀུ་རེ་བྱས་པ་ཡིན་མོད། ད་ཁྲོ་བ་མ་མཛད་པར་ཆང་
བཞེས་ཟེར། ཆང་ཞིམ་ལ་མང་བ་བླུད་བྱུང་། ཨ་ཀྱང་ངས་ཀྱང་ཁྱེད་ཚོ་ཅི་ཟེར་
བལྟས་པ་ཡིན་མོད་རྟ་ལ་རྩྭ་ཆུ་ལྡུད་བྱས། མདའ་དོང་འཕྲོག་བསྐྱུར་བས། རྟ་
དེ་ཧར་ལངས་ནས་སྦྲང་ཆལ་ཤར་ཤར་གཏོང་གི་འདུག་པས། ད་རྟ་འདི་ཆོས་རྗེ་
542



ལ་འབུལ་ཟེར། ང་སྤྲང་པོ་རྒྱལ་ཁམས་འགྲིམ་པ་ལ་རྟས་གང་བྱེད། དེ་བས་
ཆང་དང་བུ་མོ་དགའ་བྱས། ཨ་ལགས་བསམ་འགྲུབ་དཔའ་མོ་དང༌། ཞལ་ཏ་
མ་ བུ་ ཁྲིད་ སོགས་ ལ་ འོ་ བརྒྱབ། སྐེ་ ནས་ འཁྱུད། འགྲམ་ ཤུད་ བྱས་ པས།
ཉམས་འཆར་ལ་གད་མོ་བྲོ་བ་བྱུང་། སྤྲ་ཆལ་ཡིན་མོད། ཡང་སྨྲས་པ། དོན་
གྱི་དབྱིངས་ལ་སྨྲ་རྒྱུ་མི་འདུག་སྨྲ་བ་ཐམས་ཅད་དེ་ལས་བྱུང༌། ག་འདྲས་ལབ་
རུང་བདེན་བདེན་འདྲ་བ་ཚིག་གི་གཟུགས་བརྙན་ཡི་གེ་འདི་ཡང་ངོ་མཚར་ཆེ། །
ཕ་མ་ལ་གྲོ་འདི་དང་པོ་མི་བྱུང་བྱུང་ནས་ཐ་མ་མི་འགག་སེམས་འདི་རྫུ་འཕྲུལ་ཆེ།
བྱམས་དང་སྙིང་རྗེའི་བྲོ་བ་མེད་པའི་བྱང་སེམས་ཆོ་ག་མཁས་པ་འདི་ཡང་ངོ་
མཚར་ཆེ་ལ་ཆུང་། དགེ་བཤེས་གཟུགས་ཀྱིས་དགོན་ཆུང་བཟུང་ནས་སྡིག་རྩེར་
གྱུར། འདི་ཕན་ལས་གནོད་ཆེ་མ་ཡིན་ནམ། ཡང་། ལྷོད་དེ་བཞག་པས་
དོན་ཀུན་རིག་ན་ཧྲིལ་གྱི་སྒྲིལ་བའི་དགོས་པ་གང་། ། ཇི་ལྟར་བྱས་ཀྱང་ཆོས་སྐུའི་
ཀློང་ལ་གཟུང་འཛིན་དྲན་པ་སྙིང་རེ་རྗེ། ། ཞེས་ སོ། ཡང་། བདེ་ཆེན་སྣ་་
ཚོགས་གར་མཁན་གྱིས། ། འཁོར་འདས་འོད་གསལ་ངང་དུ་རྩིས། ། ཆོས་དྲུག་
སྒོམ་གྱི་ངོ་སྟེ་སྟོར། །ཀུན་རྫོབ་ལོགས་སུ་བསྒྱུར་མ་དགོས། ། གཤིས་སྐྱེ་མེད་ལ་
ཕྱོགས་སུ་མ་གཅོད་ཨང་། ། ལས་ཆོས་དང་མཐུན་པའི་རྣལ་འབྱོར་ལ། གང་
བྱས་བདེ་བར་ཡོང་བ་ཡིན། །ཕྱི་ནང་དུ་འཛིན་པ་སྒྱུ་མ་ལོ། །ལར་གང་དུ་སྒྲུབ་པ་
ཅི་མཛད་རུང༌། །འདོད་ཞེན་གྱི་ཐག་པ་ཆོད་པ་གཅེས། །འདོད་སྲེད་ཀྱི་ཞེན་པས་
སྒྲུབ་སྒྲུབ་ཀྱང་། །ཡུལ་འཁོར་དང་ལུས་དང་ལོངས་སྤྱོད་དང་། ། གྲགས་ཕྱིར་དུ་
སོང་ནས་བསླུས་པ་མང་། །ད་ལྟ་ནས་བཟང་བཟང་འདྲ་བ་ཀུན། །ནམ་ཕུགས་སུ་
བཟང་བ་རེ་རེ་ཙམ། ། བཟང་བཟང་མོ་ཐམས་ཅད་བཟང་བ་མིན། །རང་འདོད་
ཀྱིས་ཕྱོགས་ལ་ཞེ་ཟོན་འཚལ། །ཅེས་སྨྲས་སོ། ཡང༌། དབང་ལྡན་དུ་ནང་སོ་
ཐོན་པ་ལ་བསྟོད་པ། གཞོན་དུས་དགེ་ལྡན་པའི་བཙུན་ཆུང་བྱས། །བགྲེས་ནས་
543



བཀའ་བརྒྱུད་པ་ལ་རྒྱུ་ཚིག་བསླབས། །ད་ལྟ་ཤར་མོ་བསྐོར་ཡང་མི་ནུས་པའི། །
ཐོན་པ་དབུ་ཆེའི་ཞབས་ལ་གསོལ་བ་འདེབས། །ཞེས་སོ། ཡང་། གཞིས་ཀར་
མི་དབང་ཞབས་དྲུང་ནས་བཞུགས་གྲལ་ལ་གླུ་ཐོངས་གསུངས། འདི་སྐད་བྱས།
ཨ་ཧོ་ཡང་སྐྱོད་རང་བྱིན་པ་ཡིན། ཆོས་འཁོར་ལྷ་སར་ཕྱིན་པ་ཡིན་ཨང་། ཤཱཀྱ་
ཐུབ་བསྐོར་བའི་བྱིན་རླབས་དངོས་གྲུབ་ལ་བལྟས་པ་ཡིན་ཨང་། བྱིན་རླབས་
དངོས་གྲུབ་འབྱུང་བ་འདི་སྐོར་བ་སྐོར་མི་ཚོའི་བསོད་ནམས་སུ་ཆེའོ། ཡང་ནི་
སྐྱོད་རང་ཕྱིན་པ་ཡིན། གཞིས་ཀ་རིན་སྤུངས་ཕྱོགས་ལ་ཕྱིན་པ་ཡིན། རིན་
སྤུངས་བསྐོར་བ་འདི་དཔོན་བློན་གྱི་སྙན་གྲགས་ལ་བལྟས་པ་ཡིན། སྔར་གྱི་
དཔོན་གཡོག་མཇལ་བ་འདི་ཨ་བསོད་དུ་ཆེའོ། ཞེས་འཐེན། ཡང་དེར་ནང་
སོ་གཉེར་ཆེན་པས་གསོལ་འདེབས་བྱེད་རྒྱུ་ཅིག་དགོས་ཟེར་བ་ལ། འདི་བྱས་སོ།
འཕྲལ་གྱི་སྣང་བ་སྣ་ཚོགས་གར་མཁན་སྐུ། ། ཕུགས་ཀྱི་ཐུགས་དམ་སུས་ཀྱང་མི་
རྟོགས་པ། །སྣ་ཚོགས་ཅིར་ཡང་སྟོན་པའི་སྒྱུ་འཕྲུལ་མཁན། །གསོལ་བ་འདེབས་
སོ་ཀུན་དགའ་ལེགས་པའི་ཞབས། །བྱིན་གྱིས་རློབས་ཤིག་རྣལ་འབྱོར་ཆེན་པོ་
བ། །ཐུགས་རྗེས་གཟིགས་ཤིག་འཁྲུལ་བ་མེད་པར་ཤོག ། ཅེས་སྨྲས་སོ། །ཡང་
ཐང་དཔེར་རས་པས། བཀྲ་ཤིས་ཤིག་དགོས་ཟེར་བ་ལ། འདི་བྱས། ། དལ་
འབྱོར་མི་ལུས་སྐད་ཅིག་ཐོབ་པ་ལ། །བདེ་སྐྱིད་ཕུན་སུམ་ཚོགས་པའི་བཀྲ་ཤིས་
དང་། །མཚན་ཉིད་ལྡན་པའི་བླ་མ་མཇལ་བ་དང༌། །གདམ་ངག་བདུད་རྩིའི་ཉིང་
ཁུ་འཐུང་བ་དང༌། །རང་དབང་རང་གིས་ཐོབ་པའི་བཀྲ་ཤིས་ཤོག །ཅེས་སོ། །
ཡང་། གནས་ལུགས་ཕྱག་ཆེན་དེ་ཀུན་ལ་རང་ཁྱབ་པ། །ཡིན་ལུགས་ཕྱག་ཆེན་
དེ་སྐལ་ལྡན་གྱི་ལྟོ་སྐལ་ཡིན་པ། །མ་བརྟགས་མ་བཅོས་ཀུན་གཞི་འདི་རང་གྲོལ། །
ཐམས་ཅད་ཤེས་པ་འདི་བདེ་ཆེན་གྱི་ཕྱག་ཆེན། ། ལྷོད་དེ་ཅམ་ལ་རང་ཞོག་ཅིག།
འདི་ཡང་དཔོན་ས་མ་ཆེན་དྲུང་དུ་སྨྲས་སོ། ། ཡང་ཉ་ཆེན་ཡུར་མོས་ཐོག་དྲངས།
544



ཉའི་རིགས་སུ་གཏོགས་པ་རྣམས་སྤྲིངས་པ། ན་ནིང་ནས་ཁྱུང་པོ་དོ་པ་སྐུ་མཆེད་
ཀྱི་སྐུ་ཆགས་ལ་བརྟེན། ཁྱེད་རྣམས་ལ་བར་སྐབས་སུ་གཉའ་ཡངས་པའི་ཁྲལ་
མེད་ཅིག་བྱུང་བ། ད་ལོ་ངེད་ལ་ཆུ་ཁ་བ་རྣམས་ཀྱི་ཞུ་བ་ཕུལ། ནང་སོ་སྐམ་པ་
དཔོན་ གཡོག་ རྣམས་ ཀྱིས། མི་ རྣམས་ ཀྱི་ བྱ་ བ་ རླབས་ པོ་ ཆེ་ མཛད་ པས།
ཐེགས་པད་བཞུགས་པའི་བཀའ་བཀོད་ངེས་ངེས་གྲུབ་འདུག ད་ཆུ་ཁ་ ་་་་
རྣམས་ནང་སོ་དཔོན་གཡོག་གི་ཕྱག་ཕྱིར་འགྲོ་བ་ལ། ཚེ་འདི་ལྟོ་གོས། ཕྱི་མའི་
ལམ་ཆས་ཁྱེད་རྣམས་མིན་པ་འཚོལ་ས་མེད་པས། དགོས་ཞུ་བར་འདུག་པས།
ད་ལོ་རྒྱུགས་འདང་ངེས་ཀྱི་ཉ་ཡོད་པ་གྱིས། ད་ནས་ཉའི་ལུས་ལེན་མི་དགོས་
པའི་བསྔོ་བ་སྨོན་ལམ་ཁོ་བོས་བྱེད་པ་ཡོད། ཆུ་ཁ་བ་འདི་པས་ཀྱང་། ཉ་
རྣམས་ཀྱི་སོའི་འོག་ན་སྲོག་རྩ་ཡོད་པས་ཆོད། ཕ་མ་བསད་པ་དང་འདྲ་བའི་
སྨོན་ལམ་ ཐོབ། ཅེས་ པ་ སྤྲེའུ་ལོ་ཧོར་ཟླ་བཞི་ པའི་ཚེས་བཅུ་གསུམ་ལ་བྲིས།
ཞེས་པ་ཡང་ཡར་འབྲོག་སྲབ་སྣ་བ་རྣམས་ཀྱི་ཀོ་བ་ལ་ངེད་རྣམས་གདན་དྲངས་
པའི་དུས་སུ། ཁོང་རྣམས་ན་རེ། ད་ལོ་མུ་གེ་ཆེན་པོ་འདིས་ཉེན་པ་ལ་ཉའི་
དངོས་གྲུབ་ཅིག་ཐུགས་རྗེས་བཟུང་ཟེར་བ། ཁོང་ཚོའི་ངོ་མ་ལྡོག་པ་དང་། ཉ་
རྣམས་ཀྱང་ལན་ཆགས་བྱས་ནས། ཕྱི་མ་དག་པའི་ལུས་ཐོབ་ཕྱིར་མཚོ་ལ་མདའ་
ཡིག་འདི་བསྲིངས་པའོ། །ཡང་གྲི་གུ་བ་རྣམས་ལ་ཉའི་དངོས་གྲུབ་དགོས་ཟེར་བ་
ལྟར་འདི་བྱས་སོ། ། མཚོ་མ་དྲོས་པ་ལ་གནས་པའི་ཀླུ་དབང་ཀླུ་བདག་གིས་གཙོ་
མཛད། སྲིད་པ་ཆུ་ཀླུང་གི་དགའ་བོ་རྣམས་ལ་ཞུ་འཕྲིན་དུ་གསོལ་བ་འདི་ལྟ་སྟེ།
ཇི་ལྟར་མཁའ་ལ་རླུང་བརྟེན་དེ་ལ་ཆུ་ཡི་ཕུང་པོ་བརྟེན། །དེ་ལ་ས་ཆེན་འདི་བརྟེན་
དེ་ལ་འགྲོ་བ་བརྟེན། །སེམས་ཅན་ལས་ལ་སྤྱོད་པའི་རྒྱུན་ནི་དེ་འདྲ་སྟེ། །ཞེས་
གསུངས་པ་ལྟར། འཁོར་འདས་ཀྱི་ཆོས་ཐམས་ཅད་བརྟེན་སྲིད་པ་དང་ཞི་བ་
གཉིས་སུ་འདུས། སངས་རྒྱས་ཐོབ་པ་ནི་ཞི་བ་ལ་བརྟེན། འཁོར་བར་་་་་
545



འཁྱམས་པ་ནི་སྲིད་པ་ལ་བརྟེན་པ་ཡིན་འདུག་པས། རང་རང་སོ་སོའི་ལས་ལ་
སྤྱོད་པ་སྲིད་པ་སྤྱི་ལུགས་ཀྱི་བབས་སུ་འདུག་པ་དང༌། སྒོས་སུ་སྒ་འདྲ་བ་དང་།
གྲི་གུ་གཞོལ་བ་རྣམས་ཀྱིས་ང་འབྲུག་སྨྱོན་ཀུན་ལེགས་ལ་རེ་ལྟོས་བཟུང་ནས་ཉའི་
དངོས་གྲུབ་རང་དགོས་ཟེར་བ་ཞིག་བྱུང་བས། ངེད་ཀྱང་རྡོ་བརྡུང་བའི་བར་དུ་
ལག་པ་ཚུད་ཀྱི་དོགས་ནས། གཤིན་རྗེ་ཆོས་རྒྱལ་གྱི་དྲུང་དུ། སྐོར་ཡང་ཞིག་
ཞུས་དུས། གཤིན་རྗེའི་རྒྱལ་པོའི་བཀའ་ལུང་ལ། དམྱལ་ཁམས་བཅོ་བརྒྱད་
དུ་སྐྱེ་བའི་ལས་གསོག་པ་རྣམས་ཐ་དད་དུ་འགྲོར་ཆུག ང་སྙིང་རྗེ་ཆུང་བ་མིན་
ཏེ། འགྲོ་བ་རིགས་དྲུག་སོ་སོ་ལ་ཐ་དད་དུ་གནས་ཚང་རེ་ལས་ཀྱི་བསྐོས་པ་དེ་
རང་རང་གི་མྱོང་གྱུར་དུ་འདུག ད་དགོས་འབྲུག་པ་ཀུན་ལེགས་ལ། སེམས་
ཅན་རང་རང་འགྲོ་སའི་ལས་དང་བློ་དང་དབང་པོ་དང་འཚམས་པར་ཐེག་པ་མཐོ་
དམན་སོ་སོའི་ཆོས་སྟོན་ལ་སྨིན་གྲོལ་གྱི་མངོན་མཐོ་དང་། ཐམས་ཅད་མཁྱེན་
པའི་ས་ལམ་ ཅི་ གབ་རེ་ ཐོབ་ པ་ གྱིས། གཞན་ཡང་སྨོན་ལམ་ གྱི་ནང་ནའང༌།
རྒྱལ་ པོ་ ཆོས་ བཞིན་ སྤྱོད་ པ་ དང་། འཇིག་ རྟེན་ དག་ ཀྱང་ བདེ་ བར་ ཤོག
གསུངས་ པ་ འདུག་ པ་ ལྟར། རབ་ ཏུ་ ལས་ ངན་ པ་ ལས་ ལྡོག་ ཨེ་ ཐུབ་ ལྟོས།
དཔེར་ན། མེ་ནི་ཐུར་དུ་སྤར་ཀྱང་གྱེན་དུ་འབར། ཆུ་ནི་གྱེན་ལ་དྲངས་ཀྱང་
འཐུར་ལ་འཕྱོད་པ་བཞིན་སོ་སོའི་ལས་དབང་བཙན་པས་དེ་ལུགས་ཀྱི་བཀོད་པ་
བྱེད་ལུགས་ཀྱིས་ཕེབས་བྱུང་བ་ལྟར། གྲི་གུའི་མཚོ་འདི་སྤྱིར་བོད་ཤིང་སྒོ་་་
འཛུགས་པའི་རྒྱལ་པོའི་མངའ་འབངས་ཀྱི་སྤྱིའི་བླ་མཚོ་ལྟ་བུར་འདུག་པ་དང་།
སྒོས་སུ་གྲི་གུ་གཞིས་ཀ་སུས་འཛིན་ཀྱང་དཔོན་གཡོག་ཟས་སྐོམ་གྱི་སྐལ་ཐོབ་ཏུ་
འདུག་པ། ད་ལན་ངེད་རང་མོས་ཀྱིས་སློབས་པར་བྱ་བའི་བབ་ཡུལ་མ་ཤར་བས།
མཚོ་སྔར་ཐོག་མའི་མཐོ་དམན་ལས་དམའ་བར་སོང་བ་དང་། ལས་ཀྱི་ལན་
ཆགས་འཇལ་དགོས་པའི་ཉ་གཟུགས་ཆེ་ཞིང༌། ཤ་ཞིམ་པ། ཉ་རུས་ཆུང་བ་
546



གང་དུ་བཙོངས་ཀྱང་བྲིན་ཆེ་བའི་ཉ་སྤུས་ཕྲལ་དུ་ཡོང་བའི་དོ་དམ་ཀླུའི་རྒྱལ་པོ་
དཔོན་གཡོག་རྣམས་ ཀྱིས་ མཛོད། གལ་ཏེ་ཉ་ དུས་ནས་འགྱངས་པ་བྱུང་ན།
འདིས་མི་ཚད་པའི་རྣམ་སྨིན་དོས་དྲག་ལ་སྐུགས་རིང་བ་ལུས་སྟེང་དུ་མྱོང་དགོས་
པ་གདོན་མི་ཟ་སྟེ། གང་དུ་ཕྱིན་ཀྱང་ལས་ཀྱི་མི་ཚུགས་པའི། །ས་ཕྱོགས་དེ་ནི་
གང་ནའང་ཡོད་པ་མིན། །ནམ་མཁའ་ལ་མེད་རྒྱ་མཚོའི་འཇིང་ནའང་མིན། །ས་
དང་རི་བོའི་བར་དུ་ཞུགས་ཀྱང་མིན། །ཅེས་གསུངས་པས། དེ་ལྟར་ན། མྱོང་
འགྱུར་གྱི་ལས་ངན་པ་འཕྲལ་དུ་འཇོལ་བ་གྱིས་ལ། ཕྱིན་ཆད་རྣམ་སྨིན་འཁུར་མི་
དགོས་པ་ཡོང་བ་གྱིས། གྲི་གུ་ཞོལ་པ་དང་། དབུས་པའི་རྒྱུ་རིར་བུ་ལོན་འཇལ་
དགོས་ཁོར་ཡུག་ཏུ་འདུག་པས། ད་རེས་ཙམ་ལ་སེམས་ཁྲལ་མ་བྱེད། ངེད་
རང་ལ་ཐུགས་རྗེས་དང་ནུས་པ་འདུག་ན། སྲིད་པ་རྒྱུན་གཅོད་པའི་སྨོན་ལམ་
བྱེད་པ་ཡོད་པས་སོ་སོ་ནས་གོ་བ་གྱིས། ཆོས་དཀར་པོ་དགེ་བ་ལ་སྤྱོད་ པའི་
དབེན་གནས། སྤྱན་རས་གཟིགས་མདའ་སྟག་ཐབ། སྦྱིན་བདག་དཀར་པོ་
དགེ་བ་ལ་སྤྲོ་བ་ཡོན་བདག་གདན་འཛོམ་པའི་ཐོག་ནས་བྲིས་པ། དགེ་ལེགས་སུ་
གྱུར་ཅིག།
ཡང་ཁྱོད་གྲི་གུ་རྣམས་ཀྱིས་ཀྱང་ལྟོ་གོས་ཉོན་མོངས་པའི་རྗེས་སུ། ལམ་གྱི་
ཇག་ཆོམ་དང་རྐུ་འཕྲོག་སོགས་ཁྲིམས་འགལ་དུ་འགྲོ་བ་མ་བྱེད། ཕྱིས་འགྱོད་པ་
ཅན་དུ་གྱུར་ན་མི་རུང་ངོ༌། །ཞེས་ཀྱང་སྨྲས་སོ། །ཡང་སྣེ་གདོང་དུ་གོང་མ་སྟེང་
ཞལ་སྲས་བློན་དང་བཅས་པ་བཀུར་བསྟི་གནང་། སྐྱིད་པོ་ཉི་མ་ལ་ཨ་ལྕེ་བུ་མོའི་
འོག་འདེགས་ཤེས་པ་ལས་ལྷག་པ་བྱུང༌། དེ་ནས་ཡང་འགྲོ་བྱས་སྐུ་གཞོགས་ནས་
ཐོན་དུས་ཀོང་གླུ་འདི་ཕུལ་ལོ། །ན་མོ་བཛྲ་གནྡྷེ་ཧོ། རྒྱབ་དེ་ལ་གཡུ་རལ་ཅིག་
རྒྱས་ཡོད་པ། མདུན་དེ་ལ་ཀེ་ཀེ་རུའི་མཆེ་བཞི་དེ་གཙིགས་པ། གཅན་གཟན་
གྱི་སྐུ་ལུས་དར་སེང་དཀར་མོ་ཁྱེད་ལས་ལྷག་ཉེན་མི་གྲག ད་ལན་གངས་སྟོད་
547



བཟུང་ལ་སྡེར་ཆགས་ཚོ་ཟིལ་གྱིས་རང་གནོན་ཨང་། གཅན་གཟན་དང་འཇིག་
ཚོ་ནི་བྲག་ལ་ཆུ་འཐབ་ལ་འགྲིམས་ནས་བཙན་དུ་རེ་བ་ཡིན་ཨ་གོ། སེམས་་
བསྐྱེད་དེས་འགྲོ་བ་ཕ་རོལ་དུ་སྒྲོལ་བ། ཕྱག་དེ་ན་ཐབས་ཤེས་ཀྱི་སྐྱ་བ་ ཅིག་
འཛིན་པ། ཆུ་ཆེན་སྒྲོལ་བའི་གཉན་པ་ལ་ཁྱོད་ལས་ལྷག་ཉེན་མི་གྲག ད་ལན་
མགྲོན་པོ་ཕ་རོལ་དུ་སྒྲོལ་ལས་གང་འདོད་ཀྱི་གནས་སུ་ཐོངས་ཨང་། འདབ་
ཆགས་འཇག་ཚོ་ནི་གྲུ་གླ་མེད་པས་བར་སྣང་བདེ་མོ་ལ་ནམ་འཕང་བཅད་འགྲོ་བ་
ཡིན་ཨེ་གོ། སྡོང་པོ་དེ་ལ་སྐྱོག་པོ་དང་འཛེར་པ་མེད་པ། ཡལ་འདབ་རྒྱས་པས་
ཁྲི་གདུགས་ཀྱི་ཆང་དད་སེལ་བ། ཤིང་ཆེན་གྱི་སྐུ་ལུས་ཙན་དན་གྱི་སྡོང་པོ་ཁྱེད་
ལས་ལྷག་ཉན་མི་གྲག ད་ལན་ནགས་ཚལ་གྱི་ཁྱུ་རྒྱུན་གྱིས་ལ་བྱ་ཚོགས་འབབ་
པའི་གནས་ཚང་ཅིག་གྱིས་ཨང་། ཁྲུང་ཁྲུང་དང་དཀར་མོ་ང་ནི་ནམ་ཟླ་དང་
བསྟུན་པའི་གནས་མལ་ཅིག་འཚོལ་བ་ཡོད་ཨེ་གོ། སྟེང་ཡེ་ན་དཀོན་མཆོག་གི་
གསུམ་པོ་བཞུགས་པ། འོག་འདི་ན་ཕག་གྲུའི་ཆོས་སྲིད་ཚོ་རྒྱས་པ། ལུགས་
གཉིས་ཀྱི་བདག་པོ་ལ་མི་དབང་གོང་མ་ཁྱེད་ལས་ལྷག་ཉེན་མི་གྲག ད་ལན་ཕོ་
བྲང་སྣེའུ་གདོང་རྩེར་བཞུགས་ལ་ལུགས་གཉིས་བསྟན་པའི་སྐྱོང་དར་འདྲ་མཛོད་
ཨང་། བྱ་བཏང་ཀུན་ལེགས་བདག་ནི་རྒྱལ་ཁམས་ཕྱོགས་མེད་ལ་འགྲིམས་འགྲོ་
བ་ཡིན་ཨ་གོ། ཉེ་དྲག་ན་མིག་གིས་རྫི་མ་ཡང་མི་མཐོང་། །གསལ་དྲག་ན་ཆུ་
མཚོ་ལ་ཉ་ཡང་མི་ཆགས། །ཚ་དྲག་ན་སྦྲང་བུས་མེ་འོད་ཀྱང་མི་གཤོགས། ། དྲང་
པོས་དགྲ་ལ་ལོ་བ་ནི་གང་ནའང་དཀའ་འདུག ། སྐྱོ་པོས་མི་ཚེ་འཕྱིད་པ་དེས་རི་
ཀླུང་ཁེངས་འདུག ། མི་གཞུང་མ་སྡོད་ས་དེ་གང་དུ་བྱས་པ་དྲག་ན་ཨང་། །རྣལ་
འབྱོར་དང་ བདག་ཚོ་ ནི་ གང་དགའ་གང་སྐྱིད་ལ་འགྲིམས་འགྲོ་བ་ཡིན་ཨ་ གོ།
ཞེས་སྨྲས་སོ། ཆལ་ མོ་དེ་ ལ་ བརྒྱ་ཡོད། ལོ་མོ་དེ་ ལ་ སྟོང་ ཡོད་སྨྲས་ཀྱང༌།
ཚིག་གི་མཐའ་འདི་ལ་ཐུག་པ་ནི་མི་འདུག ། རྒོད་པོ་གཤོག་རྩལ་ཆེ་ཡང་ནམ་
548



མཁའི་མཐའ་མི་ཆོད། །སེང་གེ་དཔའ་རྩལ་ཆེ་ཡང་གངས་ཀྱི་གཏིང་མི་རྟོགས། །
གསེར་མིག་འཁྱོག་འགྲོས་མཁས་ཀྱང་རྒྱ་མཚོའི་ཟབ་མི་ཤེས། །མཁས་པ་ཤེས་རབ་
ཆེ་ཡང་ཤེས་བྱའི་མཐའ་མི་དཔོག ། སྒོམ་ཆེན་མཉམ་གཞག་བཟང་ཡང་དོན་གྱི་
ཤུགས་མི་རྙེད། །དགེ་བཤེས་བཙུན་ཚུགས་བཟང་ཡང་འདུལ་བའི་གནད་མི་་
ཤེས། །རྟོགས་ལྡན་བརྟུལ་ཤུགས་ཆེ་ཡང་ཆོས་ཉིད་དོན་ལ་བརྡུག །བླ་མ་ཐུགས་
རྗེ་ཆེ་ཡང་སྡིག་ཅན་གནས་མི་འཁྱོབས། །དཔོན་པོའི་དབུ་རྨོག་བཙན་ཀྱང་ནག་
ཅན་ཁྲིམས་མི་འཁྱོབས། །གཡོག་པོ་གུས་ཞེན་ཆེ་ཡང་དཔོན་པོ་ཐུགས་མི་ལོང་། །
རང་སེམས་རང་ལ་ཡོད་ཀྱང་ཞལ་མ་མཇལ། ། འབྲུག་པ་ཀུན་ལེགས་ཡར་ལུང་
ཕྱོགས་ལ་ཆགས། །གོང་མ་ཆེན་མོས་མཆོད་གཞིས་དགོན་པ་གནང་། ། སྐྱིད་པོ་
འདུག་སྟེ་སྐྱིད་རང་ཐེག་པ་དཀའ། ། རྒྱལ་ཁམས་སྤྲང་ཉོག་ཁྱེར་བའི་འདུན་མ་
འདིས། །གོང་མའི་ཞལ་རས་ཞིག་ཀྱང་མ་མཐོང་ཡང་། །ཡིད་ཀྱི་ཡུལ་དུ་བཞག་
ནས་འགྲོ་བ་ཡོད། ། མཐོང་བས་དགའ་བ་དཔག་ཏུ་མེད་པས་བཅིངས། ། མ་་་
མཐོང་ཤུགས་གླུ་སྨྲེ་སྔགས་ཆོ་ངེ་འདེབས། །གང་ལྟར་བྱས་ཀྱང་སེམས་ཀྱི་ལྷག་
མར་འདུག ། ད་ནི་འཁོར་འདབ་གང་ལའང་མ་ཆགས་པའི། །ཡིད་ལ་མི་བྱེད་
ཕྱག་རྒྱ་ཆེན་པོའི་ལམ། །འབྲས་བུ་གང་དུའང་རེ་བར་མི་བྱེད་དོ། །འབྲུག་པ་ཀུན་
ལེགས་ཁ་དལ་བ་དང་བྲག་སྐྱ་བླ་མ་ལག་པ་ངལ་བའི་སུག་ལས་ཡིན་པ་འདུག
ཡང་གཞིས་ཀར་རིམ་གྲོ་ཆེན་མོའི་དུས་གཏོར་སྐབས། སྐུ་རིམ་པར་ ས་ དགེ།
ཀར་རྙིང་། འབྲི་འབྲུག་ཐམས་ཅད་ཚོགས་ནས་སོ་སོ་ལ་སྐུ་རིམ་གྱི་དགོས་ཆ་
གང་ལ་གང་དགོས་གནང་གི་འདུག འབྲུག་པ་ཀུན་ལེགས་ཀྱང་། བཙུན་
པའི་གཟུགས་མིན་དེ། སེམས་བཙུན་པར་འདུག རལ་པ་མེད་དེ་ཉམས་
རྟོགས་ཀྱི་རལ་པ་རྒྱས་པར་འདུག ཧོར་འདྲ་མིན་ཏེ་སྤྱོད་པ་ཧོར་འདྲར་འདུག
མདའ་སྟག་མིན་ཏེ་སྔར་གྱི་དཔོན་ཞེན་ཆེ་བར་འདུག ཁྲལ་མའི་ལུགས་ཀྱི་་
549



འཁུར་པོ་མ་འཁུར་ཏེ་སེམས་ལ་བདེ་སྡུག་མཐོ་དམན་འཁུར་པོ་ཁུར་ནས་འདུག
དགོན་སྡེ་འཛིན་མཁན་མིན་ཏེ་ཡོན་བདག་ཅིག་དང་གཉིས་ཀྱིས་ཆོག་ཤེས་ནི་མི་
འདུག གྲུབ་མཐའ་ཐམས་ཅད་སོ་སོར་བདེན་པ་རེ་འདུག་པས། སྔགས་པའི་
ཆག་སྒོ་བཟློག་སྒྱུར་བྱས་སོ། ། སྔགས་ནག་ རལ་པའི་ཐོར་ཅོག་ཅན། ། གསང་་་
སྔགས་ཕྱི་ལ་ སྟོན་པའི་ལྟས་ངན་ཡིན། ། དམ་ཚིག་མེད་པའི་ལྟས་ངན་ཡིན། ། །
བཟློག་གོ་དཀོར་རྒྱུག་མགོ་ལ་བཟློག །སྒྱུར་རོ་ལན་ཆགས་སྙེག་པར་སྒྱུར། །རང་
གི་ལས་བྱས་རང་ལ་སྨིན། །རང་གིས་མི་ཤེས་གཞན་ལ་གསང་། །ལོག་བལྟ་སྐྱེས་
པའི་ལྟས་ངན་ཡིན། །བཟློག་གོ་གཏི་ཐུག་མགོ་ལ་བཟློག ། སྒྱུར་རོ་དམ་ཉམས་
མགོ་ལ་སྒྱུར། ། ཁ་མཁས་དོན་མ་རྟོགས་པའི་ས་སྐྱ་པ། ། དམ་ཆོས་ཟབ་མོ་སྤང་
བའི་ལྟས་ངན་ཡིན། །བཟློག་གོ་ཁྱད་གསོད་མགོ་ལ་སྒྱུར། །ཚིག་སྟོང་བྱོ་ཡང་བྱེད་
པའི་དགའ་ལྡན་པ། །ཚུལ་འཆོས་ཁྲིམས་སུ་རློབས་པའི་ཚུགས་ཁྱེར་དང་། །མི་ཡི་
བྱ་སྤྱོད་ཐམས་ཅད་སྲང་ལ་འདེགས། །རྟོག་གེའི་ཚིག་ལ་དོན་གྱི་གོ་བར་བཟུང་། །
ཤེས་ཕྱིན་དགོངས་པ་མ་ལོན་ལྟས་ངན་ཡིན། །བཟློག་གོ་རྒྱ་འདྲེ་ཁ་ལུང་མགོ་ལ་
བཟློག། སྒྱུར་རོ་ཉོན་མོངས་ཆོས་ཀྱི་མགོ་ལ་སྒྱུར། ། སྔོན་གྱི་བཀའ་བརྒྱུད་པ་ཀུན་
འཆི་ཆོས་སྒོམ། ། ད་ལྟའི་བཀའ་བརྒྱུད་རྣམས་ནི་འདོད་ཆགས་བསྒོམ། ། ཐབས་
ལམ་ཁ་ལ་ཁྱེར་བའི་ལྟས་ངན་ཡིན། །བཟློག་གོ་བྱིས་ཕྲུག་རྫ་ཁྲོད་སྦེད་པ་བཟློག།
སྒྱུར་རོ་སྟོང་གཟིས་ཁྱེར་བའི་མགོ་ལ་སྒྱུར། །ལྟས་ངན་འདི་དག་ལ་སོགས་པའི། །
མི་ཤེས་ཐམས་ཅད་ཕྱི་ལ་བཟློག ། བསམ་པ་ཆོས་མཐུན་ནང་དུ་ཤོག ། ཅེས་བྱས་
པའོ། །
ཡང་། ལྷོ་བྲག་ སྟོང་དུ་ཕྱིན་པའི་ཞར་ལ་ལྷ་ལུང་དུ་ གླུ་འདི་བཏང་ངོ༌།
ཡུལ་ལྷ་ལས་ལྷག་པའི་ལྷོ་བྲག་གཞུང་། ། གར་ས་ཁོལ་དུ་ཕྱུང་བ་ལྷ་ལུང་ན། ། མི་
སྐྱིད་པོ་བྱ་བཏང་ཀུན་ལེགས་ང་། །བློ་བདེ་བའི་རྒྱང་གླུ་འདི་སྐད་ལོ། ། ང་སྐྱེས་
550



པའི་ས་ཆ་སྤངས་ལགས་པས། །རྗེ་ངག་དབང་ཆོས་ཀྱི་རྒྱལ་པོ་དེས། །ཡུལ་མཁར་
དང་ས་ཞིང་དེ་ནོར་དུ་བཏང་། ། འབྲུག་ར་ལུང་སྟོང་བའི་དོགས་པ་མེད། ། སྒྲུབ་
གྲྭ་དང་ཆོས་སྡེ་ཕྱོགས་མཐར་བཙུགས། ། སྒྲུབ་བརྒྱུད་ཀྱི་བསྟན་པ་ནུབ་བསམ་
མེད། །ཚ་བོ་ཡིས་གདན་ས་ཡ་བཞི་མནན། །བླ་རབས་ཆད་ཀྱི་དོགས་པ་མེད། །
འཇག་རང་བྱ་བཏང་ཀུན་ལེགས་པ། །འགྲོ་ས་རྒྱལ་ཁམས་ཕྱོགས་མེད་བྱས། །ཕ་
ཚན་ཞེས་པ་བསྲེག་བསམ་མེད། །འབུལ་བ་མར་ནས་རྐྱང་པ་བསྡུས། །མཛོ་རྒན་
རྟ་རྒན་གསོ་དགོས་མེད། །བླ་མ་མཚན་ལྡན་རྐྱང་པ་བསྟེན། །ཟོག་པོའི་མགོ་སྐོར་
བཟེད་པ་མེད། །དམ་ཆོས་ཕྱག་རྒྱ་ཆེན་པོ་ཞུས། །དབུ་རྫོགས་ལ་ཡིད་སྨོན་བྱ་མ་
དགོས། །སྒོམ་པ་ན་རོའི་ཆོས་དྲུག་ཞུས། །དམིགས་པའི་སྡུག་སྒོམ་བྱ་མ་དགོས། །
སྤྱོད་པ་རོ་སྙོམས་སྐོར་དྲུག་ཞུས། ། སྤྱོད་པ་བཞི་དང་འགལ་བ་མེད། །འབྲས་བུ་
རང་གི་སེམས་ལ་རྙེད། །གཞན་ནས་སྒྲུབ་བསམ་རེ་དོགས་མེད། །འགྲོ་དོན་རང་
འདོད་བྲལ་བ་སྐྱོང་། །གཞན་ལ་ཁ་སྤྱང་གཏོང་བསམ་མེད། །སྒྲུབ་གྲོགས་རིག་མ་
ཕྱོགས་མེད་བསྟེན། ། སྡུག་བསྔལ་སྣ་ཐག་སྦྲེལ་དགོས་མེད། ། ཕ་ཡུལ་རྒྱལ་ཁམས་
ཕྱོགས་མེད་ཡིན། །ས་གཅིག་ཆགས་སྡང་བྱེད་བསམ་མེད། ། ཕ་ཁང་ལྕོག་བུ་རང་
ཤོང་ཡིན། ། ས་བརྐོ་རྡོ་སློག་བྱ་དོན་མེད། ། རང་སྐྱོན་རང་གིས་བལྟས་ཤིང་་་་་
སྤངས། ། གཞན་སྐྱོན་མཚང་ནས་འདྲུ་བསམ་མེད། ། བྱ་བ་གང་ཡང་བརྟགས་
ནས་བྱས། ། མདུན་མ་འཕར་འགུག་ཡོང་བསམ་མེད། ། ཀུན་དང་མཐུན་པའི་
སྤྱོད་ལམ་བྱས། །རང་རྒྱལ་བསམ་པ་སྐྱེས་པ་མེད། ། རང་ཚོད་རང་གིས་བཟུང་
ནས་བསྡད། ། གཞན་ལ་གྲོས་མང་བཏོན་བསམ་མེད། །ལྟོ་གོས་དད་ཅན་ཕོ་མོ་
སྦྱིན། གཉེན་ལ་རེ་བ་བྱེད་བསམ་མེད། ། གཉེན་སྒབ་མ་འགྲིམ་དཔོན་ སྒབ་
འགྲིམ། །དྲིན་གྲངས་སྡུག་ཡུས་འདེད་བསམ་མེད། །བསྐྱེད་རྫོགས་གང་ཤར་སྟེང་
ན་གསལ། ། གསལ་དང་ སྟོང་པ་བསྲེ་མ་དགོས། ། ལག་པའི་པད་ཀོར་ཕྱག་རྒྱ་
551



སྟེ། ། རྡོ་རྗེ་གར་གྱི་དབང་ཕྱུག་མ། །རྐང་རྗེས་འདུག་པ་དཀྱིལ་འཁོར་ཡིན། །
རྡུལ་ཚོན་བྲིས་ཐིག་ག་ལེ་བཞུགས། ། རྟོགས་པའི་རང་བཞིན་སྤྲོས་དང་བྲལ། །
སེམས་འཛིན་ལྕགས་སྒྲོག་འཆིང་དོན་མེད། །བྱས་ཆོས་འདི་མ་བཀག་ལྷུག་པར་
སྤྱད། །བྱར་མེད་འདི་ལོག་ནས་བཙལ་མ་དགོས། ། ཨ་ལ་ལ་ཡོང་ཡོང་འདྲ་བ་
ལ། །གངས་ཆུང་ཀེར་མོར་རྒྱ་བ་ནི། །ཞེས་པ་འབྲུག་པ་སྨྱོན་པ་ཀུན་ལེགས་པའི་
ཅད་གོག་རིང་མོ་ཞེས་བྱ་བ། གཞན་བཤད་ན་བློ་ལ་མི་ཞེན་ནོ། །
ཡང་འབྲུག་པ་ཀུན་ལེགས་ཀྱིས་གསལ་བྱེད་འབྲུག་གྲགས་ལ་ཀ་མད་སུམ་
ཅུའི་གླུ་འཕྲིན་ཞིག་བསྐུར་བས། ཁོས་ལན་འདི་བཏང་འདུག ཀ་ཡེ་ཆོས་རྗེ་
འབྲུག་པ་སྨྱོན་པ། །ཁ་ཅང་མིན་པར་ཀུན་དགའ་ལེགས་པ། །ག་ན་བཞུགས་ཀྱང་
གུས་པར་ཕྱག་འཚལ། ། ང་ནི་རྣལ་འབྱོར་ཁྱེད་ལ་སྐྱབས་ སོང་། །ཅ་ཅོའི་ཚིག་
རྣམས་བྲག་ཆར་མཁྱེན་ཅིང༌། །ཆ་ལུགས་མ་བཅོས་ལྷུག་པའི་ངང་ནས། །ཇ་ཆང་
ལོངས་སྤྱོད་སྒྱུ་མར་རོལ་བའི། །ཉམ་ང་མེད་པའི་མཐའ་བྲལ་ཀློང་ཡངས། །ཏ་
ཐཱའི་བསྟན་འཛིན་སྙིགས་དུས་མགོན་ཅིག ། ཐ་དད་གྲུབ་མཐའི་འཛིན་བྲལ་
བ། །ད་ལན་ཁྱེད་དང་རྟེན་འབྲེལ་འཛོམ་དུས། །ན་ཕུགས་འདུན་མའི་གཏད་སོ་
རེ་འོང༌། །པ་བཞིན་མཛེས་པའི་གྲུབ་ཐོབ་ཆེན་པོས། ། ཕ་རོལ་ལོག་ལྟ་ཟིལ་གྱིས་
མནན་ཅིང་། །བ་གམ་བརྩེགས་འདྲའི་ཆོས་འཁོར་བསྐོར་མཛད། ། མ་ལ་བུ་སྐྱེས་
རྒྱ་ཡི་རིག་འཛིན། །ཙ་བ་ཡན་ལག་རྩ་ཐིག་ལས་རུང་། །ཚ་ཟེར་རོལ་རྩེད་དགའ་
བཞིའི་བདེ་བས། ། ཛ་ར་ན་རའི་འགྲོ་རྣམས་འདྲེན་མཛད། ། ཝ་ཏི་བཟང་པོའི་
གདུང་འཛིན་མགོན་ཁྱོད། ། ཞྭ་ལྟར་འབྲལ་མེད་སྤྱི་བོའི་རྒྱན་བཞུགས། །ཟ་མ་
ཚོགས་འཁོར་རོ་བརྒྱས་མཆོད་དོ། ། འ་ཅག་རྣལ་འབྱོར་བར་ཆད་སེལ་ལ། །ཡ་
མཚན་བྱིན་རླབས་དངོས་གྲུབ་སྩོལ་ཅིག ། ར་ལུང་འབྲུག་སོགས་གདན་ས་ཡ་
བཞིར། །ལ་ལུང་ཆོད་ཀྱང་འབྲལ་མེད་མཇལ་ལོ། ། ཤྭ་བ་རི་ལྟར་མདའ་གཞུ་ཁྱི་
552



འཁྲིད། །ས་ཆའི་ཕ་ཕོགས་སྒྲུབ་གནས་ཀུན་ཉུལ། །ཧ་ཅང་ངོ་མཚར་ཀུན་ལེགས་
ཁྱེད་ལ། ། ཨ་ཏའི་གསོལ་བ་སྙིང་ནས་འདེབས་སོ། །ཅི་བསམ་སྨོན་ལམ་འགྲུབ་
པར་ཤོག་ཅིག ། འགྱུར་མེད་ཀུན་ཁྱབ་བཀྲ་ཤིས་དེང་སྩོལ། །ཅེས་སོ། །ཡང་།
ངེད་ཀྱི་སློབ་བུ་འཚོ་བྱེད་གསལ་བྱེད་འབྲུག་གྲགས་རྒྱལ་ཁམས་ཉུལ་བ་ལ། ཆོས་
རྗེས་ ལམ་ ཡིག་ ཅིག་ གྱིས་ ཟེར། འོ་ན་ཡོང་བྱས། འཕྲལ་ དུ་ བྱིན་ པ་ ཡིན།
ཟོག་པོ་མི་གཞན་མ་ཀུན་ཁྲེལ་འགྲོ་བསམ་པ་མེད་པའི་སྨྱོན་པའི་བཀའ། རང་
གིས་རང་ལ་ཁྲེལ་བའི་ལུང༌། རྣམ་པ་ཀུན་ཏུ་ཧམ་པས་དཀོར་ཟ་བའི་ཡི་གེ།
དུག་གསུམ་རྒྱུད་ལྡན་གྱི་མི་ཅི་ཟེར་ཚད་བདེན་དུ་འཆར་བའི་ཀླད་མེད་མགོ་སྟོང་
རྣམས་ལ་སྤྲིངས་པ། གང་ཟག་བཟང་ངན་ངོ་ཤེས་པ་དཀའ་བས་བློ་གཏད་མི་
བཏུབ་ནའང་། ཡོན་ཏན་ཡོད་པ་རྣམས་གོང་དུ་འཁུར་བའི་ངེས་པ་མེད་པས།
ཁ་བདར་བ། ཧམ་པ་ཆེ་བ། གཏིང་གྱོག་པ། ཅི་བྱེད་ཚད་བརླག་པའི་བླ་མ།
གྲྭ་པ། རྟོགས་ལྡན། སྒོམ་ཆེན། གཞན་ལ་བཟའ་བ་རྣམས་རྒྱལ་ཁམས་ལ་
མི་ཚོད་ལྟ་བ་དང་། སྐྱིད་འདུག་ཞུལ་བ། སྤྱོད་པ་སྣ་ཚོགས་ཀྱི་སྒོ་ནས་ལྟོ་
འཕྱིད་པ་ལ་སོང་ཡོད་པས། ཁྱོད་གོང་གསལ་རྣམས་ཀྱི་ཕྲལ་དུ་ཁ་ལེགས་པ་
དང་། ལག་དམ་པའི་ངོས་ནས་སྣ་མ་ལོག་པའི། རྨུ་རྒོད་དག་དང་འགྲས་པ་
དང༌། འདྲིས་པ་གཉིས་ཁ་མཁས་པ་སྤོངས། དེ་ལས་ལོག་ པའི་ རྒྱ་འདྲེའི་་
གནས་སུ་གྱུར་བ་སུས་ཀྱང་མ་བྱེད། གལ་ཏེ་བྱས་བྱུང་ན་གཉིས་ཕམ་ཡོང་བས་
གོ་བ་གྱིས། ཞེས་རང་མགོ་མི་ཐོན་བཞིན་དུ་གཞན་རྒྱབ་སྐྱོར་བའི་ཕ་རྒན་སྨྱོན་
པས་བྲིས་པ་དགེ། ཞེས་སོ། ཅི་བྱས་འདི་བྱས་མེད་པ་བཞུགས་སོ། ཡང་
འབྲུག་པ་ཀུན་ལེགས་པས་བརྫུས་སེབ་བྱས་འབྲུག་ཏུ་ཕྱིན་པ། འབྲུག་གི་གྲྭ་པ་
འགའ་རེས་ཁྱེད་རྣམས་ག་ནས་ཡིན། དོན་ཅི་ཡོད་ཟེར་བར། ངས་བརྫུས་
སེབ་བྱས་ནས། ངེད་རྣམས་རྗེ་ངག་དབང་ཆོས་རྒྱལ་མཇལ་བ་དང་། སློང་མོ་
553



འདྲ་ཞུར་ཡོང་པ་ཡིན་བྱས་པས། རང་འདོད་མ་ཁེངས་ཤིང་མནོ་བསམ་མ་
ཐོངས་པ་འགའ་རེས། དབོན་རིན་པོ་ཆེ་འབྲུག་པའི་ལྷ་ཆོས་མི་ཆོས་གཉིས་ཀ་
འཛིན་སྐྱོང་མཛད་དགོས་ཀྱི་དཀའ་མོ་ཡོད་པར་མི་བསམ་པར། ཁྱེད་རང་
རྣམས་ ར་ལུང་ལ་ཕྱིན་ན་སྐུ་མཚམས་དང་མ་འགྲིག་ཚེ་མཇལ་ཀ་རང་ཡོང་ངམ།
གནང་སྦྱིན་ནི་སྔར་བས་སེར་སྣ་ཆེ་རུ་སོང་ནས་འདུག་པས་ཨ་ཡོང་མི་ཤེས་ཟེར་གྱི་
འདུག་པས། ངས་འདི་སྐད་བྱས། འབྲུག་པ་ཀུན་ལེགས་ཀྱིས་ཆོས་རྒྱལ་རིན་
པོ་ཆེའི་སེར་སྣའི་མདུད་འགྲོལ་མཛད་རྒྱུ་ཡིན་འདྲ་ཟེར་བས་ཁྱེད་རྣམས་ལྟད་མོ་ལ་
མི་འགྲོའམ་ཟེར་ར་ཁས་བྱས་པས། རིན་པོ་ཆེའི་སེར་སྣའི་མདུད་པ་དེ་ལྕགས་
སྒྲོག་གི་མདུད་རང་ཡིན། ཕ་ཤུལ་མི་ཟིན་པའི་སྤྲང་འཁྱམས་དེས་རང་ཨེ་ཁྲོལ་
ལམ། ལྟད་མོ་དང་བཅས་པའི་འགྲོ་རྒྱུ་ཡོད་ན་ལྟར་འགྲོ་དགོས་ཡོད། ཁྱེད་
རང་ རྣམས་ སྔོན་ ལ་ སོང༌། ངེད་ཚོ་ ཡང་ སྐབས་ དོན་ བྱས་ སླེབས་ ཡོང་ ཟེར།
གྲོགས་མཆེད་རྣམས་ཕྱི་ལ་བཞག ངེད་རང་དང་ཁྱི་གུ་ཞིག་ཡོད་པས་འབྲུག་
ནས་ཉི་མ་གུང་ཡོལ་ལ་ཕྱིན། གཉན་པར་ང་ལ་གྲུ་ཞིག་གཏོང་རོགས་གྱིས་བྱས་
པས། གཉན་པ་ན་རེ། གྲུ་བཙས་ཡོད་ན་གཏོང་མོད། གཞན་མི་ཁྱི་རེ་
གཉིས་ལ་གྲུ་བཏང་བས་གར་ལ་འོང་ཟེར་བར་ངས་འདི་སྐད་བྱས། འོ་ན་ཁྱེད་
ཀྱིས་གྲུ་མི་གཏོང་ན་ཁྱོད་ཀྱི་གྲུ་ངའི་ཕྱི་སྙེག་ཏུ་མ་འཇུག་བྱས། དགུག་པའི་ལྟ་
སྟངས་ཤིག་བྱས་པར། ཁོའི་གྲུ་ངའི་ཕྱི་ལ་ཁྱི་འཁྲིད་པ་ལྟར་ཆུ་བསྒྲལ་ནས་ཀྱང་
རྒྱང་ཙམ་སླེབས་བྱུང་བས། ཁོ་གྲུ་ཞོག་རོགས་གྱིས་ཟེར་ཆུ་ཕ་རིར་ཡར་འགྲོ་མར་
འགྲོ་ཅི་དྲག་བྱེད་ཀྱིན་ལྕགས་ཟམ་ལ་བྱས་ཡོང་ནས་བཤགས་པ་བྱས། ཆང་སྦྱིན་
པ་བཏུངས་བྱས་ཕྱིན་པས། ངེད་མི་ཁྱི་གཉིས་ཀྱིས་ཉི་མའི་གོང་དུ་ར་ལུང་དུ་
འབྱོར། དཔོན་རིན་པོ་ཆེས། མཁྱེན་བཞིན་དུ་འབྲུག་པ་ཀུན་ལེགས་པ་ཁྱེད་
ད་ལམ་ཕྱོགས་ག་ནས་ཡོང་གསུང་བར། ད་ལམ་མོན་ནས་ཡོང་། རང་རེའི་
554



འབྲོག་པ་ཡོན་བདག་སྙོམས་ཆུང་འགས། རྗེ་རིན་པོ་ཆེས་གདན་འདྲེན་མི་ཤོག
ཁྱོད་ཀྱིས་དབང་འདྲ་ཡོང་ན་བྱེད་རོགས་གྱིས་ཟེར་བར། དབང་རང་ཡོང་སྟེ་ང་
ལ་དབང་ཆས་མེད་བྱས་པས། ཁོང་རྣམས་ང་ལ་དབང་ཆས་ཚང་མ་ཆོས་རྗེ་རིན་
པོ་ཆེར་གཡར་པོ་ཞུ་བར་ཐེགས་ན་གནང་ཡོང་ཟེར་བས། ཞུར་ཡོང་བ་ལགས་
བྱས་པས། དེ་ཁ་ལོས་ཡོང་གསུངས་ནས། སྒོམ་ཞྭ་སྐུ་བེར་སོགས་བླ་ཆས་ཚང་
མ་གནང་བྱུང་བས། དེའི་སང་ཉིན་ནས་དེ་འཁོར་སྦྱིན་བདག་སོགས་མི་ཡོད་
ཚད་ལ་འབྲུག་པ་ཀུན་ལེགས་སེར་སྣའི་མདུད་འགྲོལ་གྱི་དབང་བསྐུར་རྒྱུ་ཡིན་པས།
ར་ལུང་རྫ་རིའི་མདུན་སྤང་ཐང་ལ་ཤོག་ཅིག ར་ལུང་རིན་པོ་ཆེ་ལ་སེར་སྣ་
འདུག་ཟེར་མཁན་ཚོ་ཡང་ཤོག་ཅིག་ཟེར་བའི་ཁྲོམ་གཏམ་བྱས་པས་ཁྲོམ་ཡང་མང་
རབ་ཚོགས་བྱུང་། དབོན་རིན་པོ་ཆེས་སྨྱོན་པ་དེས་ཅི་བྱེད་མི་ཤེས་དགོངས་པའི་
ལྟ་མི་གཉིས་བྱུང་ཕྲལ་དབང་ཆས་ཚང་མ་ཁྱེར། ར་ལུང་གི་ཤེལ་རི་གཟར་པོ་
དེའི་རྩེར་འཛེགས། གོན་འོས་ པ་ སོ་ སོར་གོན། དཀར་ཡོལ་དཀར་སྟེགས་
རྣམས་རྟེན་ཁེབས་ཀྱིས་བསྒྲིལ་ནས་ལུས་ལ་བསྡམས། ཌ་མ་རུ་དང་རྡོར་དྲིལ་
ལག་པ་གཡས་གཡོན་དུ་ཐོགས་ནས། རྗེ་ངག་དབང་ཆོས་རྒྱལ་གྱི་སེར་སྣ་ཡོད་
ཚད་ཀྱི་མདུད་པ་དེ་ང་འབྲུག་པ་ཀུན་ལེགས་ཀྱིས་འགྲོ་ལུགས་འདི་ལྟར་ཡིན་ནོ་
བྱས། དྲིལ་ཌ་མ་དཀྲོལ་གྱིན་སྒབ་རིལ་བརྒྱབ་ཡོང་བས། ང་རང་དང་དབང་
ཆས་ཚང་མ་ཆུ་ཟོས་མེད་པའི་ཐལ་བ་ཕྱུར་རེ་སྤང་སྐེད་ཙམ་དུ་སླེབས་བྱུང༌། མི་
ཕལ་ཆེར་དབང་ཆས་ལ་བལྟ་རྒྱུ་གར་ཡོད། ཁོ་རང་ཤི་ཡོད་ཟེར་བ་བྱུང་འདུག་
གོ། ཡང་དུས་ནམ་ཅིག ཡུལ་དེ་ན་མི་ཕྱུག་པོ་གཅིག་དགེ་བ་ཆེན་པོ་གཏོང་
བར་མི་མང་པོ་ཁྲོམ་དུ་འཛོམས། དགེ་འདུན་སེར་སོག་དམར་ཉོག་གེ་བ་ཕེབས།
ངག་དབང་ ཆོས་ རྒྱལ་ གྲལ་ དབུ་ ལ་ ཕེབས། གླུ་ བྲོ་ མཁན་ མང་ པོ་ འཛོམས།
གཏམ་ཡས་གཏམ་ མས་གཏམ་གཉིས་ཀ་བཏང་རྗེས། ཀུན་ལེགས་ཆང་གིས་
555



བཟི་བར་འདུག་པ་ངག་ལ། ངག་དབང་ཆོས་རྒྱལ་གྱིས་ཀུན་ལེགས་ལ། ཁྱོད་
བུག་སྒོ་འདག་སྦྱར་གྱི་མཚམས་དམ་པ་ལ་ཞག་བདུན་ཕྲག་གཅིག་ཡང་མི་སྡོད།།
ཕྱོགས་ཐམས་ཅད་ལ་སུས་ཅི་སྟེར། ལོང་ངམ་སྙམ་ནས་དཀོར་ཐོབ་ཚད་ཟོས་
པས་ཕོ་མི་སྐྱེས། ཁྱོད་ར་ལུང་རང་གི་གདུང་བརྒྱུད་ནི་ཡིན་ངེས་ཤེས། དགོན་
པ་ཞིག་བཟུང་ནུས་པ་གྱིས། ང་ཡང་མིག་དཔང་མཐོ་ཡོང་། ཁྱོད་ཀྱིས་ངའི་
རྐང་པ་ལ་མ་རག་ཅིག་གསུངས། བཀའ་བཀྱོན་གནང་བྱུང་བས་ཆང་གི་བཟི་
ཟེར་བ་དང་། བདག་རང་ཚུལ་པ་རིང་བ་ཅིག ཁོང་ལ་གསོལ་བ་འབུལ་ཆས་
སོགས་རང་བརྒྱ་འབུལ་འདུག ང་ལ་རྩམ་པ་ལྕགས་ཕོར་གང་དང་ཤ་ཉག་ཆུང་
ཅིག ཐུད་ལེབ་ཅིག འགྱེད་ལ་བལ་ཁྱིར་ཅིག་ལས་མ་བྱུང༌། སྐྱེངས་ལ་ཁད་
ཙམ་ཡང་བྱུང༌། ངས་གྲལ་གྱི་གཞུག་དེ་ནས་ཡར་ལངས་ནས། འགྱེད་སྐྱི་བལ་
ཁྱིར་དེ་ས་ལ་བཞག དེའི་ཁ་དེར་ཉ་ཤག་ཆུང་དེ་བཞག ཐུད་ལེབ་དེ་བཞག་
དེའི་སྒང་རྩམ་པ་ལྕགས་ཕོར་གང་པོ་སྤུངས། སྦ་ཁར་དེ་གཡས་རྒྱག་གཡོན་རྒྱག་
བརྡུང་རུང་། གཡའ་ཁྱོད། གཡའ་ཁྱོད། ང་ལ་བཟོ་འདི་འདྲ་ཅིག་གིས་
དཀོར་གྱི་སྡིག་པ་ཨེ་འདུག འདི་འདྲ་ཅིག་གིས་དཀོར་ཡོང་ན། དུས་རྒྱུན་དུ་
ལྕོག་རྩེ་ཚག་ཚག་ཙོག་ཙོག་མནན་ནས་བཞེས་མཁན་ལ་དཀོར་ཅི་ཙམ་ཡོང་ཟེར་
རུང་སྦ་འཁར་དེས་བརྡུངས་རང་བརྡུངས། རྒྱབ་རང་རྒྱབ་རུང་ལ། མི་ཅིག་
སླེབས་ནས་ཆོས་རྗེ་ཀུན་ལེགས་ཐུགས་བདེན། དེ་རིང་མི་ཚོགས་ཆེས་པས་ངེད་
རྣམས་ཀྱིས་མ་ཁྱབ། ཁྱེད་ལ་ལེ་བར་སོང་བ་མཐོལ་ལོ་བཤགས། ད་ཐུགས་མ་
ཚིག་ཟེར། སླར་བཞུགས་གདན་བཏིངས། བཞེས་ཁྲུང་ཞུས། འབུལ་བ་
དགུ་ཚན་ཅིག་ཕྱུག་པོ་རང་གིས་བརྒྱ་ཕྱག་འཚལ་རུང་ཕུལ་བྱུང་བས། ངས་འདི་
སྐད་བྱས། ཁྱེད་ཕྱུག་པོས་ལོངས་སྤྱོད་དགེ་བར་གཏོང་ཤེས། མི་ལུས་ཐོབ་
ནས་ཆོས་བྱེད་ཤེས་པ། བླ་མ་དང་འབྲལ་མེད་སྒོམ་ཤེས་པ། དེ་གསུམ་འཇིག་
556



རྟེན་འདི་ན་ཤིན་ཏུ་དཀོན། དགེ་བ་ལ་ཆོག་ཤེས་མི་བྱེད་པར། བསོད་ནམས་
ཚོགས་ཆེན་བསགས་པས་བྱུང་། ། སྡིག་སྤོང་དགེ་བ་སྒྲུབ་པར་འབུངས། ། རྣལ་
འབྱོར་ རྒྱལ་ ཁམས་འཁྱམ་ དུ་ འགྲོ། ། ཡང་ཡང་འཕྲད་ པའི་སྨོན་ ལམ་བྱེད། །
གསུངས་ནས་བྱོན་ནོ། །ཡང་ཀུན་ལེགས་ངས། སྟོད་ཀྱི་གནས་གངས་དཀར་ཏི་
སི་སོགས་བསྐོར་ནས། འབྲུག་ཏུ་ལོག་ཡོང་དུས་ཤིག་ལ། ངག་དབང་ཆོས་
རྗེའི་ཐུགས་རྨི་ལམ་འགྱུར་བྱུང་བས། ཐུགས་རྟོག་པ་འཇོམས་མཛད་ཕྱིར་དུ།
འབྲུག་པ་ཀུན་ལེགས་ཁོས། སྔགས་ཟློག་ཆོ་ག་མདོས་ཡས་སོགས་ངེས་པ་ཡོད།
སང་འདིར་ཆོག་མདོས་གཏོང་བར་བོས་གསུངས། ངས་སང་དེ་ཆོག་མདོས་
གཏོང་བ་ལ་ཡོང་ནས། ངག་དབང་ཆོས་རྗེའི་སྐུ་གླུད་ཁོང་རང་ཇི་ལྟར་འདྲ་བ་
ཞིག་བཅོས། ན་བཟའ་ཆོས་གོས་ཞྭ་གང་ལེགས་བཀོན། ཁོང་རང་དངོས་སུ་
ཕེབས་པ་དང་ཁྱད་མེད་ཅིག་བྱུང་། མདོས་དང་གཏོར་མ་སྦོམ་པ་མི་ཡིས་ཐེག་
ཚད་བཅོས། དཀྱིལ་འཁོར་བཞེངས། གཞན་ལས་བདེན་བདེན་འདྲ་བ་བྱས།
ཞག་པོ་གསུམ་ཙམ་བསྒྲུབས། རྔ་སིལ་སྙན་མི་རྐང་གླིང་བུ་སོགས་ཀྱིས་སྦྲུམ་སྦྲུམ་
འུར་འུར་ སིང་སིང་དུ་ཙམ་ཙམ་ ཞག་གསུམ་ སོང་བའི་ཉིན་ ཕྱེད་ཡུལ་ཙམ་ལ།
ཁྱིམ་བདག་ཕོ་མོ་དང་གཞོལ་མོ་དང་བཅས་མི་ཚོགས་ལྟད་མོ་ལྟ་བར་སླེབས། ད་
ང་ཆོ་ག་འདོན་པ་ཡིན། ཐམས་ཅད་རོགས་གྱིས་གསུངས་ནས། ངས་སྔགས་
གོས་སྔགས་ཞྭ་ཞྭ་དར་སྦུང་སྦུང་། གདོང་ལ་རམས་ཀྱི་སྣག་རྩི་བྱུག སྔགས་
ཕུར་ བྷནྡ་ སྡིགས་ མཛུབ་ བཅས་ ཐོགས། རྡོ་ དཀར་ ནག་ གི་ ཐུན་ བྲབ་ རུང་།
སྐུའི་གླུད་དེ་འདི་ཁྱེད་རང་གི་སྐུ་འདྲ་ཡིན་ཕྱི་ལ་བཏོན་པས་མི་ཡོང་། ཁོང་རང་
གི་གཟིགས་མལ་དུ་ཞོག་བྱས། གཟིམས་མལ་དུ་བསྐྱལ་བཞག་པས་གད་མོ་ཤོར་
བྱུང་། ད་ཐམས་ཅད་མདོས་ཡས་རེ་རེ་ཁྱེར་ཅིག ཕན་རིང་པོ་བདུན་སྔོན་ལ་
སོང་ལ་རྒྱལ་སྒོ་བར་མར་སྡོད། དེར་མདོས་རེ་ཁྱེར་ལ་ཕན་གྱི་རྩར་སྡོད་ཅིག་
557



བྱས། ངས་གང་མཛེས་མཛེས་རྡམ་རྡམ་གྱི་སྔགས་འཆམ་རོལ་ཆ་དཀྲོལ་རུང༌
ཆས་ནས་ཐོན་ཡོང༌། ངག་དབང་ཆོས་རྒྱལ་གཟིམས་ཆུང་ཞལ་དཀར་ནས་་་
གཟིགས་པའི་ཐུགས་དགོངས་དལ། ད་ལམ་ཕན་ཕན་འདྲ་བ། བདེན་བདེན་
ཡབ་འདྲ་བར་བྱུང་སྟེ། མ་ཀི་སྨྱོན་པ་ཅིག་ལས་མེད་དགོངས། ཀུན་ལེགས་
ངས་སྔགས་འཆམ་དྲ་མ་ཞིག་བརྒྱབ་རུང༌། མདོས་གཏོར་ཁྱེར་ནས་རྒྱལ་སྒོ་ནང་
མ་ལ་ཁ་གཏད་ནས། རྒྱོབ་རྒྱོབ་རྒྱོབ་ཅིག ངག་དབང་ཆོས་རྗེའི་འདོད་་་་
ཆགས་དང་། ཞེ་སྡང་དང༌། གཏི་མུག་ཉོན་མོངས་རྣམ་རྟོག་གི་མགོ་ལ་གྱོབ་
རྒྱོབ་ཅིག ད་རུང་རྟོག་གི་མགོ་ལ་རྒྱོབ། རང་རྒྱོབ་ཅིག་བྱས་ཐལ་མོ་བརྡབས་
ལེན་གསུམ་བྱས། ཞོར་ལ་སྲི་གནོན་བྱས། ས་ལ་ལྷ་ང་ཁ་སྦུབ། དེའི་ཁར་
རྐང་པ་སྤུངས། ཐམས་ཅད་ལག་སྦྲེལ་སྐད་སྒྲ་བསྒྲིགས་ནས་ནོན་ཅིག་ནོན་ཅིག
ངག་དབང་ཆོས་རྗེའི་འདོད་ཁ་མ་གང་ཚད་ནོན་ཅིག་ལངས་མ་ཡོང་ཞིག སྲི་
ངན་ཁྱོད་ཀྱིས་ལངས་ནས་ཡོང་ནས། ཐམས་ཅད་ལ་གཉིས་ཚར་ངོ་ཚ་ཡོང་བས།
ཁྱོད་སྲི་མནན་པ་ཚོས་གོ་བ་གྱིས། ཕོ་རོག་དཀར་པོར་མ་སོང་ཙད་མ་ལང་ཅིག
ཉོལ་ཅིག་བྱས་ལོག་ཡོང་། ངག་དབང་ཆོས་རྗེའི་ཐུགས་དགོངས་ལ། སྐྱོན་དུ་
རང་སྐྱོན་མཐོང་བ་ཞིག་དགོས། སྨྱོན་པ་དེའི་བྱེད་ལུགས་རྟོགས་ལྡན་རང་་་་
ལུགས་མཐུན་འདྲ་འམ། ཆོས་དང་འགལ་བ་ཡང་མི་འདུག་དགོངས། དེ་
དུས་ཡག་ཉེས་བཀའ་སྐྱོན་གང་ཡང་མ་བྱུང་ངོ༌། །དབུ་ཆེ་གྲྭ་པ་ཚོ་ནི་གད་མོ་རང་
ལ་སོང་འདུག ཀུན་ལེགས་ངས་ཚོགས་ཆང་མང་ཙམ་བཏུངས། ཀི་ལན་་་
གསུམ་བརྒྱབ། འཇགས་རྒྱང་བློ་བདེ་འཐེན་རུང་། ལོག་ཡོང་ངོ༌། ། མདོས་
ཆོག་བཏང་བའི་དཔེ་ཞིག་བྱུང་ངོ༌། །ཡང་ར་ལུང་སྐོར་ཆེན་དུས་ཤིག་ན། ངའི་
གནས་པོ་དེ་ན་རེ། ཆོས་རྗེ་ཀུན་ལེགས་ཁྱོད། ར་ལུང་སྐོར་ཆེན་དུ་མ་ནི་འགྲོ་
དོན་ལ་འབྱོན་དགོས་ཟེར་བས། ང་ད་ལན་ཕྱིན་པས་ཡོང་བྱས། ཀུན་ལེགས་
558



ངས་ལྟད་མོ་ལ་ཕྱིན། ཁྲོམ་ཚོགས་དཀྱིལ་དེར་མ་ཎི་བསྐུལ་བས་གསོད་སད་ཞུ་
མཁན་མང་པོ་བྱེད། ཁྲོམ་གྱི་དཀྱིལ་ཕར་རྒྱུག་གིན་མ་ཎི་ཆོས་བྲོ་གཞས་དང༌
མགུར་མ་དབྱངས་རྟ་སྣང་བདེ་ཐོག་ཆོད་པ་ཅིག་བྱས་པ། ངག་དབང་ཆོས་རྗེས་
གཟིགས། དགོངས་ པ་ལ་ སྔར་ཁོས་ང་ལ་བརྙས་བཅོས་མང་ཙམ་བྱས་བྱུང་།
ད་ རང་སྒྲུབ་པའི་རྟགས་ གཅིག་ངས་ སྟོན་པ་ཡིན། ཁོས་ང་དང་གང་མཉམ་
དགོངས་ ནས། ཆོས་ གོས་ ཉི་ མའི་ ཟེར་ ལ་ འཇོལ་ ལེ་ ཅིག་ བཀལ་ བྱུང་ ངོ༌།
འབྲུག་པ་ཀུན་ལེགས་ང་རྒྱལ་ཨེན་ཙམ་སྐྱེས། ཐུགས་འུར་འུར་བྱུང་ཡོན་བདག་
གི་ཆང་སྐལ་འཕྲོག་བཏུང་བརྒྱབ། མདའ་གཞུ་འཁོར་གསུམ་དེ་ཉི་མའི་ཟེར་ལ་
གསེར་སྐྱེར་བ་བཞིན་སྐྱ་ལྷག་བཀལ་བཞག་བྱུང་ངོ༌། ཁྲོམ་ཐམས་ཅད་བླ་མ་
གཉིས་ལ་སངས་རྒྱས་དངོས་ཀྱི་མོས་གུས་སྐྱེས་སོ། །ངག་དབང་ཆོས་རྗེའི་གསུང་
ནས། ངའི་ཆོས་གོས་དེ་ཨེན་འཇོལ་ཙམ་འདུག ཁྱོད་ཀྱི་མདའ་གཞུ་ཉི་ཟེར་
ལ་སྐྱེན་ལྷག་བ་འདུག འདི་དཀོར་ཆེ་ཆུང་ཞིག་གི་དབྱེ་བ་ཡིན་པ་འདུག་་་་་
གསུངས། དུས་དེ་ནས། དཀོར་སྦྱོང་བྱེད་དགོས་པ་ཤར་རོ། དེའི་ལོ་དེ་
ནས་འབྲུག་པ་ཀུན་ལེགས་ལ་ཆེ་འདོན་རྒྱས་པར་མཛད། རྟོགས་ལྡན་བྱ་བཏང་
བཞག་ར་ལུང་ཞལ་ངོ་ཁོ་ན་མཛད་དོ། །སརྦ་མངྒ་ལཾ། ། ། །
559



འབྲུག་པ་ཀུན་ལེགས་ཀྱི་རྣམ་ཐར།
རྩོམ་སྒྲིག་པ།
འབྲུག་པ་ཀུན་ལེགས།
རྩོམ་སྒྲིག་འགན་འཁུར་བ། ཨོ་རྒྱན་ཆོས་འཕེལ།
མདུན་ཤོག་འཆར་འགོད་པ། ངག་དབང་ཆོས་གྲགས།
བོད་ལྗོངས་མི་དམངས་དཔེ་སྐྲུན་ཁང་།
དཔེ་སྐྲུན་འགྲེམས་སྤེལ་ཚན་པ།
(ལྷ་ས་གླིང་སྐོར་བྱང་ལམ་སྒོ་ཨང་23པ་)
པར་འདེབས་ཚན་པ། བོད་དམག་ཁུལ་ཁང་པར་འདེབས་བཟོ་གྲྭ།
དེབ་ཚད།
850X1168 1/32
པར་ཤོག
ཡིག་གྲངས་
ཁྲི་30
པར་གཞི།
2005ལོའི་ཟླ་6པར་པར་གཞི་2བསྒྲིགས།
པར་ཐེངས།
2005ལོའི་ཟླ་6པར་པར་ཐེངས་1བཏབ།
པར་གྲངས།
01-2,000
དཔེ་དེབ་ཨང་རྟགས། ISBN7-00429-0-/G• 90
རིན་གོང་སྒོར།
19. 00
18
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག



a
责鎖
個面
编邊
强册
据
鸟网
金匠
培别
g
3.
.
.
--
---------
.
ISBN 7-223-00429-0
sec
-
-
-
.
ISBN7-223-00429-0/K-90
民文(藏54)定价:19 00 元
11
一
987223160429">
"
-
-
-
-
--
-
1
.
mi
上一
一一一
-
" "
|
"
|
||
|| |
mail in | | |
.
…
|
|
|
.
-
.
|
..
|
|||||||||
mail.
-
"
"
"
""
"
"
"
"
"
""
"
.
.
|
i
.
ris
|
11
市
"
|
|
.
.
.
.
11
n
i
r
1.
|
||
|
11 十
| |_|_ |
|
|
|
9
|_
|
|
|-
|
|
|
..
.
|
|
|
||
。
info |
2
013
